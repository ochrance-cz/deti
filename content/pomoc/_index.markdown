---
title: Hledám pomoc
perex: Vždy je dobré mít se kam obrátit a nebýt na problémy sám nebo sama. Není
  ale lehké najít tu správnou osobu nebo instituci, proto tady najdeš pár rad,
  jak se co nejlépe a nejrychleji zorientovat.
linky: Ombudsman Ti nemůže pomoci v situacích, kdy je ti smutno, nepohodl/a ses
  s kamarády, rodiče se na Tebe zlobí, protože jsi ztratil/a klíče apod. Ale ani
  v těchto případech nejsi úplně sám či sama. Je možné např. zavolat na
  [některou z linek důvěry](/pomoc/linky/).

howto:
  title: Jak se obrátit na ombudsmana?
  perex: Máš-li problém, o kterém si myslíš, že bychom ti s ním mohli pomoci,
    obrať se na nás některým z těchto způsobů.
  reqs: |
    Budeme respektovat způsob komunikace, který si vybereš.

    Tvou stížnost posoudí právník nebo právnička, který/á bude mít tvůj případ na starosti. Pokud bude potřeba, spojí se s tebou a společně doplníte další informace.

    Pokud potřebuješ, dej nám vědět a odpovíme ti v tvém mateřském jazyce nebo v Braillově písmu.

    **Naše pomoc je bezplatná.**

    <div class="blue-block">

    ## Co by měla tvá stížnost obsahovat?

    - tvé jméno, věk a jakýkoliv kontakt, přes který se s tebou můžeme spojit (může to být e-mail, poštovní adresa nebo telefon)
    - na koho si stěžuješ (uveď alespoň název úřadu, na který si stěžuješ, event. jiné instituce či osoby, se kterou jsi jednal/a)
    - jaký problém řešíš

    </div>

    ## Co se bude dít s mým případem?

    1. S tvým problémem se co nejdřív seznámí právník nebo právnička. Co nejdřív se ti ozve (telefonem, e-mailem nebo poštou - podle toho, co jsi vybral/a). Řekne ti, jak ti můžeme nebo nemůže pomoci, případně na koho jiného a jak se můžeš obrátit.
    2. Půjde-li o věc, kterou můžeme řešit (viz část [Čím se zabývá](https://deti.ochrance.cz/o-nas/cim-se-zabyva/)), domluvíme se s tebou také na dalším postupu. Upřesníme si, jestli je pro tebe lepší komunikovat e-mailem nebo telefonicky, jestli chceš, abychom ti vykali nebo tykali a podobné „organizační“ věci.
    3. Dále ti vysvětlíme, jakým způsobem budeme postupovat při řešení tvého problému. Zpravidla oslovíme úřad, na který si stěžuješ (tzn. zahájíme šetření). V případě zjištění nesprávného postupu úřadu budeme žádat nápravu.
    4. Buď trpělivý/á. Ne každý problém můžeme vyřešit tak rychle, jak by sis přál/a. Zůstaneme s tebou však ve spojení a budeme tě průběžně informovat o vývoji šetření.

    > Může se stát, že si nepřeješ, aby někdo věděl, že ses nám svěřil/a se svým problémem. Klidně nám to napiš. Budeme se snažit tvé přání respektovat. V případě, že by to nebylo možné, pokusíme se společně najít i pro tebe přijatelné řešení.

  contact:
    - title: E-mail
      icon: wifi.svg
      desc: Napiš nám e-mail na adresu deti@ochrance.cz
    - title: On-line interaktivní formulář
      icon: kontrolovat.svg
      desc: Vyplň jednoduchý on-line formulář
        [zde](https://portal.ochrance.cz/Submissions/AddChild).
    - title: Dopis
      icon: napsat.svg
      desc: |-
        Pošli nebo dones nám dopis na adresu

        Kancelář veřejného ochránce práv\
        Údolní 39\
        602 00 Brno
    - title: Osobně
      icon: vikend.svg
      desc: |-
        Přijď nám to říct osobně do naší kanceláře na Údolní 39 v Brně.

        (každé pondělí nebo středu mezi 8:00 a 16:00 hod.)
    - title: Telefon
      icon: mobil.svg
      desc: |-
        Zavolej nám na 542 542 888

        (každý všední den mezi 8:00 a 16:00 hod.)
    - title: Český znakový jazyk
      icon: soukromi.svg
      desc:
        Pokud potřebuješ, pošli nám své video v českém znakovém jazyce. Znakovat
        můžeš i při osobním setkání.
---

1. Napřed se pokus ideálně **jednou větou zformulovat, co vlastně potřebuješ** (například: _Potřebuji s někým probrat, co se děje doma. Potřebuji pomoci vyřešit dluhy. Nevím, kam jít, když mám problémy ve škole apod._)
2. **Oslov někoho z okolí, komu důvěřuješ**. Může to být rodič, jiný příbuzný, soused, učitelka ve škole, trenér sportovního oddílu apod. a poraď se s ním, koho z odborníků oslovit.
3. Pokud nikoho takového nemáš nebo se stydíš, zkus si sám nebo sama vybrat mezi následujícími možnostmi podle povahy tvého problému a jeho naléhavosti:

- - Zavolej nebo napiš některé z **[linek důvěry](https://deti.ochrance.cz/pomoc/linky/)**. Většina z nich funguje velmi operativně. Hodí se to tedy na urgentní případy, kdy nevíš, kudy kam.

  - Obrať se na **OSPOD** (tedy orgán sociálně-právní ochrany dětí, někdy také označován jako "sociálka"). Sídlí na městském úřadě (nebo úřadu městské části či obvodu) v každém větším městě. Tento postup se hodí na závažné problémy v rodině (například týrání, neshody s rodiči). OSPOD Tě musí vyslechnout, poradit a pomoct Ti najít řešení.

  - Napiš **[nám](https://deti.ochrance.cz/o-nas/jak/)**. Ideálně v případech, kdy si stěžuješ na nějaký úřad, jsi diskriminován/a nebo máš problémy například v dětském domově. Pokud Ti nebudeme moct pomoci, alespoň Ti poradíme, kde a jak najít vhodnou pomoc. Počítej ale, že nemáme službu 24 hodin denně. Snažíme se však reagovat nejpozději do tří dnů. Do té doby se [podívej, jestli jsme již neřešili podobnou situaci](https://deti.ochrance.cz/pripady/) s někým jiným.

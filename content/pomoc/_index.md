---
title: Nevíš si rady?
perex: Vždy je dobré mít se kam obrátit a nebýt na problémy sám nebo sama. Není ale lehké najít tu správnou osobu nebo instituci, proto tady najdeš pár rad, jak se co nejlépe a nejrychleji zorientovat.
linky: |
  Ochránce ti nemůže pomoci v&nbsp;situacích, kdy je ti smutno, nepohodl/a ses s&nbsp;kamarády, rodiče se na tebe zlobí, protože jsi ztratil klíče apod. Ale ani v&nbsp;těchto případech nejsi úplně sám či sama. Je možné např. zavolat na [některou z&nbsp;linek důvěry](/pomoc/linky/) nebo se obrátit na dětská krizová centra.
---

1. Napřed se pokus ideálně **jednou větou zformulovat, co vlastně potřebuješ** (například: Potřebuji s někým probrat, co se děje doma. Potřebuji pomoci vyřešit dluhy. Nevím, kam jít, když mám problémy ve škole apod.)

1. **Oslov někoho z okolí, komu důvěřuješ**. Může to být rodič, jiný příbuzný, soused, učitelka ve škole, trenér sportovního oddílu apod. a poraď se s ním, koho z odborníků oslovit.

1. Pokud nikoho takového nemáš nebo se stydíš, zkus si sám nebo sama vybrat mezi následujícími možnostmi podle povahy tvého problému a jeho naléhavosti:

- Zavolej nebo napiš některé z **linek důvěry** (kontakty níže), většina z nich funguje velmi operativně, hodí se to tedy na urgentní případy, kdy nevíš, kudy kam.

- Obrať se na **sociálního pracovníka/sociální pracovnici&nbsp;tzv. orgánu sociálně-právní ochrany dětí** (označovaného jako OSPOD), kterého najdeš na městském nebo obecním úřadě podle místa tvého bydliště. Tento postup se hodí na závažné problémy v rodině (například týrání, neshody s rodiči), kdy by ti mohl pracovník/pracovnice poradit, jak postupovat a konkrétní kroky by činil/a s tebou.

- Napiš **ombudsmanovi** na <a href="mailto:deti@ochrance.cz">deti@ochrance.cz</a> ideálně v případech, kdy si stěžuješ na nějaký úřad, jsi diskriminován/a nebo máš problémy například v dětském domově (blíže o možnostech ombudsmana [zde](/kdo/cim-se-zabyva)). Počítej ale, že nemáme službu 24 hodin denně.&nbsp;Některý z našich právníků či&nbsp;právniček&nbsp;se ti&nbsp;ozve, jakmile to bude možné, obvykle nejpozději za 3 dny.&nbsp;Ppokusí se tě nasměrovat, jak tvou situaci řešit. Můžeš se také podívat, [jaké případy už ombudsman řešil](http://localhost:1313/oblasti/).

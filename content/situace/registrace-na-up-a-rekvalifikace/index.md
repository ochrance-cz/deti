---
title: >-
  I když ještě nejsi plnoletý/á, můžeš se zaevidovat na úřadu práce i se
  rekvalifikovat
perex: >-
  Ochránce se nedávno setkal s tím, že úřad práce nechtěl poslat na
  rekvalifikační kurz uchazečku o zaměstnání, protože ještě neměla 18 let. To je
  špatný přístup.
oblasti: "Práce, brigády..."
---

<p>Pokud ti už bylo 15 let a máš ukončenou povinnou školní docházku (do základní školy jsi chodil/a minimálně 9 let), nemusíš už dál studovat. Můžeš se rozhodnout, že budeš pracovat.</p><p><a href="https://deti.ochrance.cz/prace-brigady/" target="_blank">Jakou práci nemohou nezletilý vykonávat?</a><br /><a href="https://deti.ochrance.cz/prace-v-noci-na-smeny-a-prescasy/" target="_blank">Mají nezletilí nějaká omezení při práci v noci, práci na směny či přesčasech? </a></p><p><strong>Nepracuješ? Registruj se na úřadě práce!</strong></p><p>Pokud nestuduješ a ani jsi nenastoupil/a do práce, je vhodné se zaregistrovat na úřadě práce. Pracovnice nebo pracovník úřadu práce s tebou provedou pohovor, aby se dozvěděli víc o tvých pracovních plánech a mohli ti pomoct nalézt vhodnou práci. Pozor –&nbsp; pokud se na úřadě práce nezaeviduješ, je třeba, aby sis sám/sama platil/a zdravotní (případně i sociální) pojištění.</p><p><strong>Rekvalifikace</strong></p><p>Jestliže jsi v evidenci úřadu práce, můžeš nastoupit i na tzv. rekvalifikaci a během kratší doby získat nové zkušenosti a dovednosti v oboru, který tě zajímá. Pokud stojíš o rekvalifikaci, zeptej se na konkrétní podmínky pracovnice či pracovníka úřadu práce v místě tvého bydliště. Podat musíš také písemnou žádost. Nevadí, že ti ještě nebylo 18 let.</p><p>Nemusíš vybírat pouze z rekvalifikací, které nabízí úřad práce. Rekvalifikační kurz si můžeš zvolit sám/sama podle toho, co tě zajímá (např. zahradnické, kosmetické či kadeřnické služby). Svůj výběr ale s úřadem práce konzultuj. Úřad práce ti rekvalifikaci zaplatí pouze v případě, že vybraný rekvalifikační kurz odsouhlasí. </p></div>

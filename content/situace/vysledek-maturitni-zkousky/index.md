---
title: Co když nepovažuji výsledek své maturitní zkoušky za správný?
oblasti: "Škola"
---

<p>Na ombudsmana se obrátilo několik studentů, kteří nesouhlasili s výsledkem některé z částí své maturitní zkoušky. Chtěli vědět, jak se mohou bránit a jestli je nějaká možnost, jak dosáhnout změny svého výsledku. </p><p>V první řadě je nutné písemně se obrátit na krajský úřad nebo ministerstvo školství a žádat o přezkum.&nbsp;Didaktický test přezkoumává ministerstvo školství. Ostatní části maturitní zkoušky (písemná práce, ústní zkoušky) přezkoumává krajský úřad. V žádosti o přezkum uveď&nbsp;konkrétní námitky (např., která otázka je hodnocená špatně a proč) a označ v ní důkazy (např. kontakty na spolužáky, kteří dosvědčí, že byl ve třídě při poslechu z angličtiny hluk). Na podání žádosti máš 20 dnů. Bližší informace a konkrétní termíny najdete na <a title="Otevření do nového okna" href="http://www.novamaturita.cz/zadosti-o-prezkum-mz-1404037490.html" target="_blank">webových stránkách nové maturity</a>&nbsp;<img alt="" src="typo3/ext/od_linkdesc/icons/external.gif" class="od_linkdesc_icon_external" />&nbsp;</p><p>Krajský úřad či ministerstvo pak mají povinnost zhodnotit výsledek zkoušky a zabývat se všemi námitkami, které nespokojený maturant ve své žádosti o přezkum uvedl. Vydají pak rozhodnutí, ve kterém původní výsledek maturitní zkoušky potvrdí, změní nebo zruší a nařídí opakování zkoušky. Vždy musí také vysvětlit, proč rozhodly právě takhle.</p><p>Pokud nesouhlasíš s verdiktem krajského úřadu či ministerstva, můžeš se <strong>obrátit na správní soud (krajské soudy a Městský soud v Praze). Žalobu&nbsp;je nutné podat do 2 měsíců od doručení rozhodnutí krajského úřadu či ministerstva </strong>(podrobnější informace nalezneš v letáku <a href="https://www.ochrance.cz/stiznosti-na-urady/chcete-si-stezovat/zivotni-situace/soudni-ochrana-proti-rozhodnuti-spravnich-organu/" target="_blank">Soudní ochrana proti rozhodnutí správních orgánů</a>). Soud může rozhodnutí úřadů zrušit a věc jim vrátit k dalšímu řízení. Krajský úřad a ministerstvo jsou rozsudkem soudu a zejména jeho právním názorem vázány.</p><p><strong>Ombudsman může prošetřit pouze postup ministerstva školství a krajských úřadů</strong>, nikoli obsah jejich rozhodnutí. Jinými slovy, ombudsman zjišťuje, jestli úřady vyřídily žádost o přezkum v řádné lhůtě, jestli rozhodnutí odůvodnily a vysvětlily, proč rozhodly právě takhle, jestli ve svém rozhodnutí reagují a odpovídají na všechny námitky, které student proti výsledku zkoušky uvedl apod. <strong>Ombudsman se ale nemůže zabývat samotnou maturitní zkouškou a jejím výsledkem</strong>. Nemůže&nbsp;hodnotit, jestli známka, kterou student dostal, byla „správná“.&nbsp;</p><p>Postup, jak poslat podnět ombudsmanovi, nalezneš popsaný <a href="jak-se-na-ochrance-obratit/">zde</a>. Je vhodné, pokud ke svému podnětu přiložíš kopii své&nbsp;žádosti o přezkum a výsledku přezkumu.</p></div>

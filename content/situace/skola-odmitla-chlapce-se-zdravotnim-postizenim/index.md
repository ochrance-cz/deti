---
title: Ombudsmanka pomohla chlapci se zdravotním postižením
perex: >-
  Navzdory předchozí domluvě odmítla škola specializující se na vzdělávání dětí
  se zdravotním postižením přijmout chlapce se zdravotním postižením. Ještě v
  říjnu tak chlapec neměl zajištěnou školní docházku a ocitl se mimo vzdělávací
  systém.
oblasti: "Škola"
---

<div id="c163" class="csc-default"><h2>Ombudsmanka pomohla chlapci se zdravotním postižením</h2><p>Rodina se v létě přestěhovala do jiného města. Chlapec se zdravotním postižením proto musel změnit školu. Rodiče kontaktovali vhodnou školu a z komunikace s ředitelem měli za to, že přestup syna nebude problém. V říjnu jim však ředitel sdělil, že jejich syn do této školy chodit nemůže. Rodiče se ocitli v zoufalé situaci, jejich syn neměl kam chodit do školy. Vzhledem k jeho zdravotnímu postižení se totiž ani nedařilo najít jinou vhodnou školu.&nbsp;&nbsp;</p><p>Situace byla naléhavá. Ombudsmanka proto kontaktovala příslušný magistrát a původní odmítavé rozhodnutí ředitele se následně podařilo zvrátit. Chlapec tak mohl nastoupit do školy.</p></div>

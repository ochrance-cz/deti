---
title: Práce v noci, na směny a přesčasy
perex: >-
  Ještě mi nebylo 18 let, jak dlouho smím denně pracovat, můžu pracovat v noci
  či na směny a mám nárok na dřívější přestávky než dospělí? Odpovědi naleznete
  v tomto příspěvku.
oblasti: "Práce, brigády..."
---

<div id="c180" class="csc-default"><div><h1>Práce v noci, na směny a přesčasy</h1><p>Délka tvojí směny podle zákoníku práce nesmí v jednotlivých dnech přesáhnout 8 hodin.</p><p><strong>Práce v noci</strong></p><p>Co se týče práce v noci (tj. mezi 22:00 hod. a 6:00 hod.), zásadou je, že mladiství v noci nesmí pracovat. Pracovat v noci můžeš pouze výjimečně, a to splňuješ-li všechny níže uvedené podmínky:</p></div><ul><li>je ti více než 16 let,</li><li>práce v noci není delší než 1 hodinu,</li><li>noční práce bezprostředně navazuje na tvou práci během dne,&nbsp;</li><li>je to třeba pro tvou výchovu k povolání,</li><li>práce budeš vykonávat pod dohledem zaměstnance staršího 18 let.</li></ul><p><strong>Přesčasy</strong></p><p>Práce přesčas je mladistvým zakázána. Zaměstnavatel ti ji nemůže nařídit ani výjimečně.&nbsp;</p><p><strong>Práce na směny</strong></p><p>Na směny jako mladistvý pracovat můžeš.&nbsp;Ale zaměstnavatel ti musí umožnit odpočinout si alespoň 12 hodin mezi koncem jedné a začátkem druhé směny během 24 hodin po sobě jdoucích. Směny ti zároveň musí rozepsat tak,&nbsp;aby sis během týdne nepřetržitě odpočinul minimálně 48 hodin, což odpovídá 2 dnům. Zákoník práce nepřipouští u mladistvých výjimky ani v mimořádných případech, jako např. při haváriích.</p><p><strong>Přestávky v práci</strong></p><p>Tvůj zaměstnavatel ti jako mladistvému musí poskytnout přestávku na jídlo a oddech nejdéle po 4,5 hodinách nepřetržité práce. Tví dospělí spolupracovníci ji mohou čerpat stejně s tebou, většinou však později dle pravidel zaměstnavatele, ale tak, aby si odpočinuli a nasvačili se nebo se naobědvali nejdéle po 6 hodinách práce. Délka přestávky je pro všechny stejně dlouhá a trvá 30 min.&nbsp;</p></div>

---
title: Mohu být poslán zpět do Běloruska?
perex: >-
  Na ochránce se obrátili dva bratři, kteří pocházejí z Běloruska a žijí již 9
  let v České republice. Chodí do 7. a 9. třídy základní školy. Chtějí studovat
  dál na střední škole, ale bojí se, že se budou muset vrátit do Běloruska,
  protože rodiče mají problémy s prodloužením povolení k dlouhodobému pobytu v
  České republice. Oba bratři tady ale mají kamarády, chodí tady do školy, mluví
  česky, takže nechtějí zpátky do Běloruska, kde to téměř neznají.
oblasti: "Pobyt cizinců"
---

<p>Právník z kanceláře ombudsmana jim vysvětlil, že pokud by rodičům bylo zrušeno povolení k dlouhodobému pobytu a oni (rodiče) s tím nesouhlasili, musí se proti tomu odvolat. Poslal jim také kontakty na organizace, které rodině mohou pomoci a poradit jim, jaké jsou další možnosti získání legálního pobytu v České republice. </p><p>V tuto chvíli, když ještě úřady nerozhodly o tom, jestli rodičům povolení k dlouhodobému pobytu prodlouží nebo ne, se ochránce nemůže případem sám aktivně zabývat. Pokud by pobyt nebyl prodloužen a rodiče neuspěli s odvoláním, mohou se na veřejného ochránce práv obrátit. Věříme ale, že vše dopadne dobře a rodina v České republice zůstane.</p></div>

---
title: <p></p>Přestup na jinou střední školu či obor
perex: >-
  Zjistil/a jsi, že obor, který studuješ, není pro tebe? Nelíbí se ti na
  internátu a raději bys studoval/a blíž domovu? Chtěl/a bys na jinou školu, ale
  nevíš, jestli je to možné?
oblasti: "Škola"
---

<div id="c168" class="csc-default"><h1>Přestup na jinou střední školu či obor</h1><p><strong>Žádost<br /></strong>V průběhu studia střední školy samozřejmě můžeš přestoupit na jiný obor v rámci jedné školy či na jinou školu. Je ale třeba o to písemně požádat.<br />Za nezletilého studenta (tedy do osmnácti let věku) podává písemnou žádost jeho zákonný zástupce a tato žádost musí obsahovat souhlas studenta s přestupem. Pokud je student střední školy zletilý, může tuto žádost podat sám.</p><p><br /><strong>Rozhodnutí o žádosti<br /></strong>Pokud se jedná o přestup v rámci jedné školy, tedy jen z oboru na obor (například studuješ obor kuchař – číšník a raději bys studoval obor cukrář, který je na stejné střední škole), rozhoduje o přestupu ředitel dané školy. Ředitel může požadovat složení rozdílové zkoušky.</p><p>Chceš-li přestoupit na úplně jinou střední školu, rozhoduje o přestupu ředitel školy, na kterou chceš přestoupit. Pokud půjde o přestup na jinou školu a zároveň jiný obor, může ředitel školy, kam chceš přestoupit, požadovat složení rozdílové zkoušky. Co bude náplní této zkoušky, kdy se bude konat a jak se tato zkouška bude hodnotit, určuje ředitel nové školy.</p><div></div></div>

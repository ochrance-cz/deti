---
title: Mohou mi vyhostit tátu z České republiky?
perex: >-
  Ombudsman se zabýval případem pana Fernanda (původně z Angoly), který měl být
  vyhoštěn z České republiky. Z manželství s Češkou měl čtrnáctiletého syna. Po
  rozvodu bylo jeho povolení k pobytu zrušeno a dalších několik let pobýval v
  České republice nelegálně. Z toho důvodu úřady rozhodly o jeho vyhoštění a
  zákazu vstupu na území České republiky po dobu tří let.
oblasti: "Pobyt cizinců"
---

<p><br />Cizinec může být v některých případech z České republiky vyhoštěn. Pokud má však nezletilé dítě, musí úřady zjišťovat, jak by jeho vyhoštění dopadlo na vztah s tímto dítětem.</p><p>V našem případě úřady syna pana Fernanda zcela opomněly. Přestože výsledkem řízení mohlo být vyhoštění jeho otce do Afriky, úřady chlapce neinformovaly, nezeptaly se ho na jeho názor, ani nezjišťovaly, jak často se s otcem stýká či si s ním telefonuje. Úřady naopak tvrdily, že by s otcem mohl zůstat v kontaktu i přes jeho vyhoštění. S tím však ombudsman nesouhlasil.</p><p>Povinností úřadů je, aby zjistily a zohlednily všechny podstatné okolnosti týkající se soukromého a rodinného života cizince. Jedině tak mohou zajistit, že jejich rozhodnutí neporuší právo cizince a dítěte na rodinný a soukromý život.</p><p>Rozhodnutí úřadů o vyhoštění cizince, který má na území České republiky dítě, může mít také vliv také na práva dítěte. Dítě tak musí být vždy účastníkem řízení o vyhoštění, nebo být v řízení řádně zastoupeno opatrovníkem.</p></div>

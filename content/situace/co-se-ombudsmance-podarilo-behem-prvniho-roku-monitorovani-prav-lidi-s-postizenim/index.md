---
title: >-
  Co se ombudsmance podařilo během prvního roku monitorování práv lidí s
  postižením?
perex: >-
  Ombudsmanka působí od 1. ledna 2018 jako tzv. monitorovací orgán pro práva
  lidí s postižením. Co v této oblasti stihla za první rok shrnula v nové
  zprávě. Celou ji nalezneš <a
  href="https://www.ochrance.cz/fileadmin/user_upload/CRPD/Vyrocni_zpravy/CRPD_2018_CZ_web.pdf"
  target="_blank">zde</a> a my vybíráme to nejdůležitější z pohledu dětí.
oblasti: "Děti se zdravotním postižením"
---

<h5><br />Co ombudsmanka pro lidi se zdravotním postižením vlastně dělá?</h5><p>Jako monitorovací orgán se ombudsmanka systematický zabývá problematikou práv osob se zdravotním postižením a jejich naplňováním. Provádí výzkumy, vydává doporučení k otázkám souvisejícím s naplňováním práv osob se zdravotním postižením a dále také navrhuje opatření směřující k ochraně osob se zdravotním postižením.<br />Podrobnější informace o činnosti ombudsmanky v této oblasti nalezneš <a href="https://www.ochrance.cz/monitorovani-prav-lidi-se-zdravotnim-postizenim/" target="_blank">zde</a>.</p><h5>Jaké zajímavé výzkumy ombudsmanka již zahájila či provedla a co zjistila?</h5><p>Zaměřila se například na to, zda <strong>lidé upoutaní na vozíček mohou cestovat vlakem</strong> a jak jim dopravci a správci nádraží vycházejí vstříc. Výzkum bude dokončen během tohoto roku. Už nyní však víme, že velká část nástupišť, vlakových stanic a zastávek není lidem na vozíku přístupná a znesnadňuje jim tak výrazně cestování vlakem. Ombudsmanka také například žádá, aby si lidé upoutaní na vozík již nemuseli objednávat jízdenky dopředu.</p><p>Ombudsmanka už také zjistila, že velký<strong> problém je s dostupností terénních a ambulantních sociálních služeb pro rodiny s dětmi s postižením, stejně jako sociálních služeb pro děti s poruchou autistického spektra</strong>. Rodiny s dětmi s postižením tak obtížně hledají pomoc v situacích, když potřebují s něčím poradit, krátkodobě si od náročné péče o dítě odpočinout, zajistit mu terapii či osobní asistenci. V případě lidí s poruchou autistického spektra již ombudsmanka doporučila, aby stát vytvořil nástroj, který by Ministerstvu práce a sociálních věcí umožnil přímo ovlivňovat dostupnost sociálních služeb v jednotlivých částech České republiky. Aktuálně totiž toto oprávnění mají pouze kraje v rámci své samosprávy a některé z nich nedostatečně reagují na skutečné potřeby a poptávku lidí z jejich okolí. </p><p>Shrnutí celého výzkumu nalezneš <a href="https://www.ochrance.cz/fileadmin/user_upload/ESO/45_2018_OZP_VV_VYZKUMNA_ZPRAVA-final.pdf" target="_blank">zde</a>, ombudsmankou formulovaná doporučení <a href="https://www.ochrance.cz/fileadmin/user_upload/ESO/45_2018_OZP_VV__DOPORUCENI_VOP-final.pdf" target="_blank">tady</a>. </p><p>Pro rodiny dětí s poruchou autistického spektra ombudsmanka vytvořila také <a href="https://www.ochrance.cz/fileadmin/user_upload/Letaky/Rodiny-deti-s-PAS.pdf" target="_blank">přehledný informační leták</a>, ve kterém naleznou shrnutí základních informací a možností. </p><p>S problémy se setkávají také rodiče dětí s postižením či poruchou autistického spektra v případě, když potřebují ošetřit zubařem v celkové anestezii. Na takové ošetření musí čekat průměrně čtyři měsíce, v některých regionech i déle než rok. Problémy byly také s placením těchto úkonů. V návaznosti na náš výzkum se domluvil prezident České stomatologické komory se zdravotními pojišťovnami na tom, že pokud to bude možné, budou dětští pacienti, ať už s mentálním postižením, poruchou autistického spektra či úzkostmi, ošetřováni v ordinacích za pomoci ambulantně podávaných léků a tento úkon pojišťovny proplatí. Celý výzkum je dostupný <a href="https://ochrance.cz/fileadmin/user_upload/ESO/51-2017-DIS-JV_vyzkum.pdf" target="_blank">zde</a>.&nbsp; </p></div>

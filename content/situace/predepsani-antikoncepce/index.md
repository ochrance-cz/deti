---
title: Může mi doktor předepsat antikoncepci bez souhlasu rodičů?
oblasti: "Zdravotnictví"
---

<p>Na ochránce se obrátila šestnáctiletá Petra, které gynekoložka odmítla bez souhlasu její matky předepsat antikoncepci. </p><p>Ochránce nemohl přímo prošetřit postup lékařky, ale Petře poradil. </p><p>Ochránce Petře doporučil využití možnosti, aby její rodič poskytl souhlas tzv. plošně. Předpokladem je, že je dítě starší 15 ti let a jedná se o běžné zdravotnické výkony ze strany stanovených lékařů (praktický lékař, gynekolog, zubař). Mezi běžné zdravotnické výkony pravděpodobně patří i předepsání antikoncepce. Bez vědomí svého rodiče může být tedy nezletilé dívce předepsána antikoncepce, pokud její rodič již dříve poskytl svůj plošný souhlas. Důležité také je upozornit, že rodič může využít možnosti, aby ho lékař informoval poté, co provede např. nějaké vyšetření či v tomto případě předepíše léky.</p></div>

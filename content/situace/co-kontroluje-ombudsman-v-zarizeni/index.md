---
title: Co kontroluje ombudsman v zařízeních?
oblasti: "Ústavní a ochranná výchova"
---

<p>Ombudsman jezdí pravidelně na preventivní návštěvy dětských domovů a dalších zařízení pro děti. Má za úkol kontrolovat, zda není s dětmi špatně zacházeno. Soustředí se proto například na to, jestli mají děti dostatek soukromí, jak často jezdí za rodiči nebo jak jsou připravovány na samostatný život mimo zdi domova. </p><p>Ombudsman v&nbsp;uplynulých letech navštívil celkem přes 30 zařízení, kde je vykonávána ústavní nebo ochranná výchova. Šlo o dětské domovy, dětské domovy se školou, diagnostické ústavy a výchovné ústavy. Ve kterých zařízeních pracovníci ombudsmana byli, se dozvíš <a title="Otevření do nového okna" href="http://www.ochrance.cz/ochrana-osob-omezenych-na-svobode/zarizeni/zarizeni-ustavni-a-ochranne-vychovy/navstivena-zarizeni/" target="_blank">z&nbsp;interaktivní mapky</a>&nbsp;<img alt="" src="typo3/ext/od_linkdesc/icons/external.gif" class="od_linkdesc_icon_external" />. Na základě svých poznatků formuloval ombudsman <a title="Otevření do nového okna" href="http://www.ochrance.cz/fileadmin/user_upload/ochrana_osob/ZARIZENI/Ustavni_vychova/Standardy_pece_o_ohrozene_deti_WEB.pdf." target="_blank">Standardy péče o ohrožené děti a jejich rodiny</a>&nbsp;<img alt="" src="typo3/ext/od_linkdesc/icons/external.gif" class="od_linkdesc_icon_external" />. Souhrnné zprávy z&nbsp;jednotlivých typů zařízení je možné najít <a title="Otevření do nového okna" href="http://www.ochrance.cz/ochrana-osob-omezenych-na-svobode/zarizeni/zarizeni-ustavni-a-ochranne-vychovy/" target="_blank">zde</a>&nbsp;<img alt="" src="typo3/ext/od_linkdesc/icons/external.gif" class="od_linkdesc_icon_external" />.</p><p>Při návštěvách konkrétních zařízení například pracovníci ombudsmana zjistili, že nebylo zajištěno soukromí dětí, například nebylo možné uzamknout záchody, ve sprchách nebyly závěsy a v&nbsp;koupelnách nebyl žádný prostor, kam by bylo možné pověsit si třeba ručník. Ombudsman také občas narazil na to, že děti u postele neměly ani lampičku, aby si mohly číst. </p><p>Co se týče závažnějších zjištění, ochránce se také při návštěvách zaměřil na to, jak často jezdí děti za svými rodiči nebo jak jim pracovníci domova pomáhají s&nbsp;kontakty se sourozenci (osobní návštěvy, telefonáty apod.). V&nbsp;některých domovech, které byly například na vesnici či v&nbsp;menším městě, bylo mnohem těžší zajistit, aby děti z&nbsp;domovů mohly docházet do běžných kroužků mimo zařízení s&nbsp;ostatními kamarády, což ombudsman podporuje. </p><p>Podle ombudsmana je taky moc důležité připravit děti z&nbsp;dětského domova na okamžik, kdy stejně jako ostatní děti, z&nbsp;domova odejdou například do jiné školy nebo do práce a budou se o sebe muset samy postarat. Je tedy běžnou praxí, že se děti učí vařit, prát, uklízet si, společně hospodařit s&nbsp;rozpočtem rodinné skupiny nebo například vyřídit nejdůležitější věci na úřadě.</p><p>Ombudsman ale také zjistil, že ve spoustě dětských domovů se žije dětem hodně podobně jako v&nbsp;rodinách, mají třeba takový malý byt, kde jsou pokoje po dvou, společná kuchyňka a koupelna a stará se o ně teta. Ta si s&nbsp;nimi hraje, píše úkoly, jezdí na výlety, chodí na nákupy, navštěvuje lékaře nebo jim i zakládá fotky do alba, aby měly vzpomínky na hezké chvíle. </p><p>Na závěr je dobré připomenout, že častěji než ombudsman chodí do jednotlivých zařízení pracovníci z obecních úřadů (tak zvaný orgán sociálně-právní ochrany dětí) a státní zástupci. Ombudsman se domnívá, že je velmi důležité, aby při svých návštěvách mluvili s dětmi o samotě - bez přítomnosti dalších osob. Jejich úkolem je zjistit, jestli je v domově vše v pořádku, jestli se nedá něco zlepšit, jestli už nejsou podmínky pro návrat dítěte k jeho rodině. Měli by proto dětem na sebe nechat i kontakt (vizitku nebo informaci například na nástěnce), aby jim děti mohly napsat třeba email.&nbsp; </p></div>

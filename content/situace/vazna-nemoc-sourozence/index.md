---
title: "Co mohu dělat v&nbsp;případě vážné nemoci sourozence? "
perex: >-
  Slečna Adéla popsala ombudsmanovi závažný životní příběh sebe a svého bratra.
  Jednoho dne se jí obrátil život naruby. Její starší bratr Vilém měl ve spaní
  vážný záchvat, odvezla ho sanitka a po opakovaných vyšetřeních se zjistilo, že
  jde o nevyléčitelnou velmi těžkou nemoc s poškozením mozku.
oblasti: "Rodina"
---

<p>Vilém pravděpodobně brzy umře. Do péče si ho vzala jeho přítelkyně, ale s&nbsp;ohledem na opakované záchvaty je péče o něj velmi náročná. Vyhlídky nejsou dobré, Vilém přestává hýbat částmi těla, nereaguje na okolí, má silné záchvaty&nbsp;a je absolutně závislý na péči ostatních. Adéla se o bratra bojí, myslí si, že o něj není dobře pečováno a že je mu dokonce ubližováno, ale&nbsp;sociálka prý tvrdí, že je vše v&nbsp;pořádku. </p><p>S&nbsp;ohledem na závažnost situace se ombudsman snažil zjistit maximum informací přímo od úřadu, který do rodiny dochází a situaci zná. Ten ale žádné nevhodné chování nebo špatnou péči nepozoroval. Adéla byla ale informována, že je možné, že s ohledem na bratrův zdravotní stav rozhodne soud o zbavení jeho způsobilosti k&nbsp;právním úkonům (podle nové právní úpravy se jedná již o omezení svéprávnosti). Pak mu bude stanoven opatrovník, který za něj bude rozhodovat a bude se starat o jeho práva.</p><p>Ombudsman Adéle také doporučil, aby se obrátila na <a href="https://www.ochrance.cz/fileadmin/user_upload/Letaky/Obcanske-poradny.pdf" target="_blank">občanskou poradnu</a> nebo krizové centrum, protože je důležité, aby si o vzniklé situaci, která je obtížná pro celou rodinu, měla s&nbsp;kým promluvit. Rovněž jí nabídl, že s&nbsp;ní právnička jeho kanceláře celý případ telefonicky probere. </p></div>

---
title: Co můžu dělat, když se mi ve škole smějí kvůli barvě pleti?
oblasti: "Škola"
---

<p>Na ochránce se obrátila čtrnáctiletá Margita s dotazem, zda jí může ochránce pomoci v případě, že se jí spolužáci smějí a ponižují jí kvůli její barvě pleti. </p><p>I když ochránce nemůže zasáhnout přímo vůči spolužákům, takové chování považuje za velmi nevhodné. Ochránce proto Margitě poradil, aby se obrátila na třídní učitelku či jiného z učitelů, kterému důvěřuje. Ochránce stále případ sledoval. Může totiž posuzovat, zda nejde o diskriminaci ve smyslu antidiskriminačního zákona. To by připadalo v úvahu hlavně tehdy, pokud by žák byl takto šikanován svým učitelem. Hlavně je ale potřeba zdůraznit, že je vždy povinností učitele v případě, že se o šikaně dozví, zasáhnout. Pokud nezasáhne, může se také jednat o diskriminaci. Margitě ale pomohla třídní učitelka a situace se ve škole uklidnila.</p></div>

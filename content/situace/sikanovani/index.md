---
title: "Co můžu dělat, když mě ve škole šikanují? "
perex: >-
  Ochránci napsal třináctiletý Radim s dotazem, zda mu může ochránce pomoci v
  případě, kdy jsou on i jeho kamarádi šikanováni spolužáky ve škole.
oblasti: "Škola"
---

<p>Ochránce nemůže zasáhnout přímo vůči spolužákům, kteří Radima a jeho kamarády šikanují, ale poradil mu, ať se v první řadě obrátí na učitele, ředitele či metodika prevence ve své škole a poté na <a title="Otevření do nového okna" href="http://www.csicr.cz" target="_blank">Českou školní inspekci</a>&nbsp;<img alt="" src="typo3/ext/od_linkdesc/icons/external.gif" class="od_linkdesc_icon_external" />. </p><p>Pokud by nebyla šikana správně prošetřena či jinak řešena, může případ šetřit ochránce. Pracovník z Kanceláře ochránce zůstal s Radimem v kontaktu, aby mohl sledovat, zda úřady (hlavně Česká školní inspekce) jednají tak, jak mají. V případě Radima zasáhl přímo učitel a ředitel školy, šikana byla tedy vyřešena.</p><h4><strong>Co můžu tedy dělat, když mě ve škole šikanují?</strong></h4><p><strong>Není se třeba stydět, může se to stát každému. Důležité je nenechat se a situaci řešit. Začít bys měl/a tím, že se někomu svěříš. Nejlépe někomu z dospělých v tvém okolí (třeba rodiči, učiteli, vychovateli).&nbsp;&nbsp;</strong></p><p class="MsoNormal">Pokud se bojíš o problému mluvit s někým známým, můžeš využít například webové stránky <a href="https://www.nntb.cz/" target="_blank">Nenech to být</a>, prostřednictvím které můžeš oznámit, proč se ve škole necítíš dobře. Podnět můžeš poslat i anonymně. Poputuje pak rovnou do emailové schránky určeného učitele či psychologa na tvé škole, který by se na problém měl zaměřit.&nbsp;</p><p class="MsoNormal">Pokud si o svých problémech potřebuješ s někým rychle promluvit, můžeš využít službu <a href="https://www.linkabezpeci.cz/poradna/ublizovani,-zneuzivani,-sikana/sikana/">Linky bezpečí</a> &nbsp;– tel. č. 116 111. Zavolat můžeš zdarma v kteroukoliv denní i noční dobu. Linka totiž funguje nepřetržitě.&nbsp;</p><p>Online poradnu k řešení šikany najdeš také na stránkách <a href="https://www.alik.cz/p/sikana" target="_blank">Alík.cz</a>. Zde se můžeš zeptat na vše, co tě trápí. Odpoví ti odborníci z <a title="Otevření do nového okna" href="http://www.modralinka.cz/" target="_blank">Modré linky</a>&nbsp;<img alt="" src="typo3/ext/od_linkdesc/icons/external.gif" class="od_linkdesc_icon_external" />, se kterými se můžeš spojit (telefonicky, prostřednictvím Skype, e-maliem či na chatu) také přímo přes jejich <a title="Otevření do nového okna" href="http://www.modralinka.cz/?page=ld" target="_blank">linku důvěry</a>&nbsp;<img alt="" src="typo3/ext/od_linkdesc/icons/external.gif" class="od_linkdesc_icon_external" />.</p><p>Pro úplnost je jen dobré dodat, že pokud by šikana byla závažná, mohlo by jít i o trestný čin. V těchto případech je potřeba se obrátit na&nbsp;<a href="http://www.policie.cz/">Policii ČR</a>. Protože je to ale závažná věc, o tomto postupu by bylo vhodné říci někomu z dospělých (např. rodičům nebo učiteli) a požádat o jejich pomoc.</p><h4><strong>Pomoc mohou hledat také rodiče</strong></h4><p>Řešili jsem případ také chlapce poté, co se na ombudsmanku obrátila jeho maminka.&nbsp;Spolužáci se mu posmívali a také ho fyzicky napadali. Přestože se s problémy doma svěřil a jeho maminka se mu pokoušela pomoci (mimo jiné i tím, že naléhala na školu, aby situaci řešila), nic se nelepšilo. Proto jeho maminka napsala České školní inspekci&nbsp;a na postup školy si stěžovala. Postup, jak se na inspekci obrátit, najdeš <a href="https://www.csicr.cz/cz/Poradna-QL/Poradna/Jak-podavat-stiznosti,-podnety,-petice/Stiznosti,-podnety,-petice" target="_blank">zde</a>.&nbsp;</p><p>Inspekce její stížnost prošetřila, ale označila ji za částečně nedůvodnou a částečně neprůkaznou. S tím se maminka nechtěla smířit, a proto napsala také ombudsmance. Ta bohužel nemůže šetřit přímo postup školy, ale zaměřila se na to, jak stížnost prošetřila inspekce.&nbsp;</p><p>Zjistila, že inspekce pochybila, když přímo ve škole neprovedla kontrolu a spokojila se pouze s dokumenty, které jí poslala škola a které situaci vykreslovaly pouze jednostranně. Ombudsmanka se svými zjištěními seznámila ústředního školního inspektora. Ten uznal, že inspekce postupovala špatně. Přijal proto opatření, aby se situace již neopakovala.</p></div>

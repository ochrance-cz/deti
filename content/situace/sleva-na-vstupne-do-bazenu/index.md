---
title: Je možné poskytovat slevu na vstupné do bazénu na základě výšky?
perex: >-
  Provozovatelé&nbsp;bazénů, koupališť a aquaparků&nbsp;běžně umožňují vstup
  dětem za nižší cenu než dospělým. Většinou je snížené vstupné podmíněno věkem,
  ale je možné setkat se i s případy, kde je podmínkou slevy na vstupném výška
  dítěte.
oblasti: "Diskriminace"
---

<p>Použít výšku jako kritérium pro získání slevy není nic špatného. Z&nbsp;pohledu antidiskriminačního zákona není výška zakázaným důvodem rozlišování. Provozovatel koupaliště či aquaparku nemusí žádné slevy poskytovat, ale když se rozhodne, že dá nižší vstupné dětem, sám si může určit, jak bude pojem „dítě“ vymezovat, jestli podle věku, nebo podle výšky. </p><p>Když umožní levnější vstup dětem, není to ani diskriminační vůči dospělým, protože „dětské“ vstupné obvykle slouží k&nbsp;menšímu zatěžování rodičů, hlavně těch, kteří jdou na koupaliště či do aquaparku s&nbsp;dětmi. Vychází se z&nbsp;toho, že děti samotné většinou nemají vlastní majetek, takže vstupné platí z&nbsp;peněz dospělých. Sleva pro děti je tak vlastní pobídkou rodičům, aby navštívili koupaliště nebo aquapark společně s&nbsp;dětmi – pokud by děti slevu neměly, cena za vstupné celé rodiny by byla vysoká a mohla by rodiče odradit. Tím pádem by se koupat nešly ani samotné děti. Provozovatelé se tak slevou dětem snaží přilákat i jejich rodiče.</p><p>Pokud se tedy setkáte na koupališti se slevou na vstup pro ty, kdo třeba projdou pod tyčkou umístěnou v&nbsp;určité výšce, je to v&nbsp;pořádku, tohle provozovatel dělat může.</p></div>

---
title: Kdy můžu jako nezletilá matka dostal rodičovský příspěvek či porodné?
oblasti: "Rodičovství - mateřství"
---

<p>Ombudsmanovi napsala 17letá Petra, která očekává za měsíc narození syna, zda má nárok na rodičovský příspěvek (případně porodné).</p><p>Petra měla štěstí. Od 1.1.2014 totiž platí&nbsp;nový občanský zákoník, který usnadňuje nezletilým rodičům starším 16 let možnost získat rodičovský příspěvek.</p><p>Až do 31. 12. 2013 platilo, že nezletilý rodič nemá rodičovskou (z)odpovědnost.&nbsp;&nbsp;Pokud tedy chtěla například osamělá nezletilá maminka získat rodičovský příspěvek, musela nejprve požádat soud o přiznání rodičovské zodpovědnosti ve vztahu k&nbsp;péči o dítě. Teprve pak splňovala podmínku celodenní, osobní a řádné péče o dítě a mohl jí být přiznán rodičovský příspěvek. Soudní řízení v&nbsp;těchto případech obvykle trvalo několik měsíců a docházelo k&nbsp;tomu, že i když o dítě fakticky pečovala, zůstávala po celou dobu bez této základní sociální dávky a rovněž bez nároku na její zpětné doplacení. </p><p>Nový občanský zákoník se změnil tak, že nezletilý rodič má automaticky část rodičovské odpovědnosti spočívající v povinnosti a práva péče o dítě. Pouze ostatní složky rodičovské odpovědnosti (zastupování dítěte, správa jmění) jsou pozastaveny až do nabytí plné svéprávnosti nezletilého rodiče.&nbsp;Nezletilý rodič, který o dítě pečuje, tak už nemusí žádat soud o přiznání rodičovské zodpovědnosti, ale může o rodičovský příspěvek a porodné žádat ihned po narození dítěte. Podmínkou, aby mohl žádost podat samostatně, je dosažení věkové hranice 16 let. V&nbsp;opačném případě musí být nezletilý rodič zastoupen zákonným zástupcem, nejčastěji svým rodičem.</p></div>

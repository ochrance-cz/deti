---
title: "Jak pomoci nemocnému bratrovi, který přišel o byt? "
perex: >-
  Do <a href="mailto:deti@ochrance.cz">dětské schránky ombudsmana</a> jsme
  dostali&nbsp;e-mail, ve kterém Antonín popisoval příběh svého bratra Josefa.
  Josef je psychicky nemocný, má invalidní důchod a nemůže pracovat. Jeho
  kamarádi ho využili a on přišel o byt. Je na ulici, bez peněz. Sám Antonín byl
  dříve ve výchovném ústavu, nyní je bez práce a bez bydlení. Jejich matku
  nemůže nikdo najít, asi je ve vězení, ale každopádně neplatí výživné.&nbsp;
oblasti: "Rodina"
---

<p>Ochránce poslal Antonína na <a href="https://portal.mpsv.cz/upcr" target="_blank">Úřad práce</a>, protože ten rozhoduje o sociálních dávkách a mohl by mu v jeho vlastní situaci pomoci. Zároveň mu poradil, kde může hledat nové bydlení - <a href="https://www.ochrance.cz/fileadmin/user_upload/Letaky/Bydleni.pdf" target="_blank">jaké jsou možnosti obecního, azylového a nájemního bydlení</a>.</p><p>Pokud jde o bratra Josefa, bylo by vhodné kontaktovat některou z&nbsp;nevládních organizací, které pomáhají lidem s&nbsp;duševními nemocemi a např. vedou tzv. chráněné bydlení, kde by Josef mohl pobývat. </p><p>S výživným je to složitější, protože jsou oba bratři zletilí. Musí tedy výživné po matce sami vymáhat, v tom jim ombudsman nemůže pomoci. Poskytl jim ale potřebné informace (některé z nich nalezneš <a href="https://www.ochrance.cz/fileadmin/user_upload/Letaky/Vyzivne.pdf" target="_blank">zde</a>, nebo <a href="https://www.ochrance.cz/fileadmin/user_upload/Letaky/VYMAHANI_vyzivneho.pdf" target="_blank">zde</a>) a odkázal je například na <a href="https://www.ochrance.cz/fileadmin/user_upload/Letaky/Obcanske-poradny.pdf" target="_blank">občanské poradny</a>, které jim poskytnou základní poradenství. </p></div>

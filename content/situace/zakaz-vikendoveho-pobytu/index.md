---
title: >-
  Může mi ředitel zařízení (dětského domova, výchovného ústavu apod.) zakázat
  víkendový pobyt v mé rodině?
oblasti: "Ústavní a ochranná výchova"
---

<p>Ochránci napsala Anežka, která je v dětském domově (má nařízenou ústavní výchovu) a vadí jí, že jí opakovaně nebyly povoleny pobyty na víkend v rodině.</p><p>V této věci rozhoduje ředitel dětského domova se souhlasem sociálního pracovníka. Tento souhlas může být odmítnut pouze v případech, kdy by to nebylo v zájmu dítěte (např. z důvodu ubližování dítěti doma apod.). </p><p>V případě Anežky se ochránce zabýval přímo postupem ředitele a sociálního pracovníka a zjistil, že nepostupovali správně. Nebyl žádný důvod nepovolit Anežce víkendy doma. Po zásahu ochránce tedy mohla Anežka začít jezdit na víkendy a prázdniny opět domů. </p></div>

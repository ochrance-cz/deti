---
title: Co můžu dělat, mám-li podezření, že mě někdo zneužívá přes internet?
perex: >-
  Víte, že kromě oloupení v přeplněné MHD nebo obtěžování v noci na ulici vám
  dnes hrozí ještě jiné, mnohdy daleko závažnější riziko? Riziko, které není z
  počátku vůbec vidět, a kterého byste si možná ani nevšimli? Pokud jste velmi
  aktivní na internetu, tak přitom právě vám hrozí nejrůznější formy zneužití.
oblasti: "Ostatní"
---

<div></div><p>Internet dnes nabízí velký prostor pro seznámení s neznámými lidmi. Prostřednictvím sociálních sítí (Facebook, Twitter apod.), seznamek (lide.cz apod.) či nejrůznějších komunikačních stránek (ICQ, Skype) je možné na internetu komunikovat v podstatě s kýmkoli, kdo si zrovna na tom kterém serveru zřídí účet (což je většinou velmi snadné).</p><p>Existují lidé, kteří uvedené internetové stránky užívají z toho důvodu, aby sexuálně obtěžovali, zneužili nebo jinak zmanipulovali nezletilé, a to nejen dospívající, ale i mladší děti. V podstatě neexistuje žádná věková hranice, o které by se dalo říci, že právě dítě tohoto věku je ještě v bezpečí a nic mu nehrozí. Sexuální zneužití, obtěžování či jiná manipulace hrozí v podstatě všem, kdo se na internetu pohybují a komunikují.</p><p>Činnost lidí, kteří internet uvedeným způsobem zneužívají, se odborně jmenuje cyber grooming (nebo taky kybergrooming, child grooming) a takovým lidem se říká groomeři. Groomeři většinou vystupují pod falešným jménem, mají vymyšlenou identitu i profil. Jejich prvním cílem je vyvolat v dítěti (dospívajícím) falešnou důvěru a připravit ho na schůzku v reálném světě, jejímž cílem je dotyčného nějakým způsobem, především (ale nejen) sexuálním, zneužít. Groomeři jsou velmi často pedofilové, tedy lidé s erotickou náklonností vůči nedospělým. Může jít ale i o obchodníky, kteří si dětskou pornografií vydělávají peníze.</p><p><strong>Nahlásit závadový obsah na internetu je možné prostřednictvím&nbsp;<a title="Otevření do nového okna" href="http://www.stoponline.cz" target="_blank">formuláře</a>&nbsp;<img alt="" src="typo3/ext/od_linkdesc/icons/external.gif" class="od_linkdesc_icon_external" /> sdružení CZ.NIC, na jehož provozování spolupracuje i Policie ČR.</strong></p><p><strong>Oběti zneužívání, ke kterému dochází klidně i přes internet, mohou podat také <a title="Otevření do nového okna" href="http://www.policie.cz/clanek/oznameni-trestneho-cinu.aspx" target="_blank">trestní oznámení</a>&nbsp;<img alt="" src="typo3/ext/od_linkdesc/icons/external.gif" class="od_linkdesc_icon_external" />. A to i v případě, že neznají jméno člověka, který se obtěžování či zneužívání dopouští.</strong></p><p><strong>Mnoho užitečných informací o kyberšikaně, kybergroomingu, kyberslatkingu a dalším formám obtěžování prostřednictvím internetu se můžeš dozvědět také na <a href="https://www.e-bezpeci.cz/index.php/home" target="_blank">webových stránkách projektu E-Bezpečí</a>, kde je k dispozici také <a href="https://poradna.e-bezpeci.cz/" target="_blank">on-line poradna.</a></strong></p></div>

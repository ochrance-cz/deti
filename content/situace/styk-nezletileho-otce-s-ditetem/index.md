---
title: >-
  Mohou rodiče zakázat nezletilému (budoucímu rodiči) stýkat se se svým
  dítětem?
oblasti: "Rodičovství - mateřství"
---

<p>Ochránci napsala 26 letá Petra a její 16 letý přítel Aleš. Petra je s&nbsp;Alešem těhotná, ale jeho rodiče si výslovně nepřejí, aby se spolu stýkali a aby spolu v&nbsp;budoucnu bydleli. Aleš chce žít s&nbsp;Petrou a poté i jejich dítětem. Alešova rodina na Petru tlačí, ať jde na potrat nebo dá dítě do baby boxu. Alešovi dokonce vyhrožují výchovným ústavem. Petra s&nbsp;Alešem se také bojí, jak uznat otcovství a jaké bude mít dítě příjmení. Petru rovněž zajímalo, na jaké dávky bude mít jako matka nárok. </p><p>Právnička kanceláře ombudsmana jim vysvětlila, že obecně není možné, aby rodiče Alešovi zakázali se s&nbsp;Petrou a dítětem do budoucna vídat a stýkat. Otcovství je u nezletilého možné prohlásit před soudem s&nbsp;tím, že účast Alešových rodičů není nutná. Soud také může Alešovi přiznat ve vztahu k péči o dítě rodičovskou odpovědnost. Potřebné informace by měl oběma budoucím rodičům poskytnout místně příslušný orgán sociálně-právní ochrany dětí (OSPOD). O pomoc lze žádat i bez vědomí rodičů nebo jiných osob odpovědných za výchovu dítěte. O dávkách by se Petra měla informovat na Úřadu práce. </p></div>

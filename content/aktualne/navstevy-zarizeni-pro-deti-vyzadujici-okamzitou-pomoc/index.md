---
title: Návštěvy zařízení pro děti vyžadující okamžitou pomoc
date: 2016-12-01T12:00:00.000Z
perex: >-
  Ombudsmanka provádí návštěvy zařízení pro děti, které vyžadují okamžitou
  pomoc. Jsou to místa, která pomáhají dětem, které se ocitly bez jakékoliv
  péče, ale i děti, které někdo týrá nebo je zneužívá.
---



Navštívili jsme několik těchto zařízení. Prvním místem byl v březnu tohoto roku Dětský domov Nová Ves u Chotěboře. Dalším bylo Zařízení pro děti vyžadující okamžitou pomoc Delfínek při Dětském domově Trnová a Zařízení pro děti vyžadující okamžitou pomoc Klokánek v Praze. Obě návštěvy proběhly v květnu. Potom jsme byli ještě v Dětské centrum Veská nedaleko Pardubic, v, Chomutově, ve Znojmě, Olomouci a v Mostě.






Návštěvy zařízení pro děti, které vyžadují okamžitou pomoc, jsou vždy neohlášené. Provádí je speciální tým ombudsmanky. Patří sem právníci a další odborníci například psychologové a učitelé.  Na začátku vždy navštívíme vedoucího zařízení. Během návštěvy se provádí prohlídka místa, pozorování, hovoříme s pracovníky i dětmi, procházíme spisy dětí i dokumenty celého zařízení.




Při návštěvách zkoumáme, zda ochrana a pomoc dětem odpovídá zákonům, zda mají děti pomoc psychologů a jiných odborníků, které potřebují. Důležité také je, jak se pracuje s rodinami dětí.  Zajímá nás také to, zda zařízení příliš neomezuje děti v telefonování s rodiči, v možnosti přijímat návštěvy. Prověřujeme, zda nebývají pracovníci zařízení přítomni u návštěvy rodičů bez toho, aniž by jim to dovolil soud, a zda zařízení neoprávněně nezasahuje do práva na soukromí. 



Z návštěvy vždy sepisujeme zprávu a souhrnné informace budou zveřejněny i na internetových stránkách ombudsmanky. Cílem je informovat veřejnost o činností ombudsmanky a pomoci dětem, které jsou v zařízeních.











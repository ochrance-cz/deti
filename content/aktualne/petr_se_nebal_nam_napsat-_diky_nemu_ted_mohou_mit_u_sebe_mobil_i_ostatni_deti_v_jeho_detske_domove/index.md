---
title: Petr se nebál nám napsat. Díky němu teď mohou mít u sebe mobil i ostatní
  děti v jeho dětské domově
draft: true
date: 2024-10-01T13:40:00.785Z
perex: O pomoc nás požádal chlapec žijícím v dětském domově. Ptal se, zda bychom
  nemohli změnit, že u sebe nemůže mít mobil a dostává ho jen za odměnu. A nám
  se to povedlo!
---
Dětský domov jsme navštívili a zjistili jsme, že problém není jen u Petra. I ostatní děti nám potvrdily, že mobily u sebe mohou mít jen hodinu denně a nelíbí se jim to. 

Upozornili jsme proto ředitelku dětského domova, že ona ani její zaměstnanci nemohou dětem brát mobily, pokud pro to není nějaký vážný důvod. **Děti by měly mít možnost mít u sebe mobily, ale neměly by je používat třeba v době, kdy si dělají úkoly do školy, mají společné aktivity nebo třeba během nočního klidu.**

Ředitelka dětského domova po nějaké době naše výtky přijala. Zároveň slíbila, že mobily už děti budou moct mít u sebe skoro bez omezení. Petra jsme přesto požádali, aby se nám znovu ozval, pokud by tomu tak nebylo. 

> **Pokud máš stejný problém nebo se Ti v dětském domově nelíbí něco jiného, [neboj se nám ozvat.](https://deti.ochrance.cz/kdo/jak/) Kouknout se můžeš také na [příběhy dalších dětí ze zařízení](https://deti.ochrance.cz/pripady/ustavni-a-ochranna-vychova/), které sebraly odvahu a zlepšily život nejen sobě. Nejčastější otázky související s pobytem v dětském domově nebo výchovném ústavu zodpovídáme také na [deti.ochrance.cz/decak](https://deti.ochrance.cz/decak).**
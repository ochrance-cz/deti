---
title: Ministerstvo vydalo standardy kvality péče o děti v dětských domovech
date: "2015-05-15"
perex: >-
  Ombudsman má za úkol kontrolovat, jak je s dětmi v dětských domovech a jiných
  zařízeních zacházeno, a proto nejen jezdí na pravidelné preventivní návštěvy
  do zařízení, ale také sleduje, co je v této oblasti nového. Ministerstvo
  školství, mládeže a tělovýchovy nyní vydalo speciální pokyn, ve kterém stanoví
  standardy kvality péče o děti v zařízeních.
---

<p>Metodický pokyn Ministerstva školství, mládeže a tělovýchovy č. j. MSMT-5808/2015 platí od 28. 3. 2015 a stanoví <strong>standardy kvality péče</strong> <strong>o děti v zařízeních</strong> (přesněji jde o tzv. <strong>školská zařízení</strong> pro výkon ústavní výchovy nebo ochranné výchovy a pro preventivně výchovnou péči, tj. v dětských domovech, dětských domovech se školou, výchovných ústavech, diagnostických ústavech a střediscích výchovné péče). Úplné znění tohoto metodického pokynu naleznete na &lt;ins&gt;<a title="Otevření do nového okna" href="http://www.msmt.cz/file/35026/" target="_blank">http://www.msmt.cz/file/35026/</a> <img alt="" src="typo3/ext/od_linkdesc/icons/external.gif" class="od_linkdesc_icon_external" />&lt;/ins&gt;.</p><p>Účelem standardů kvality je <strong>nastavit a udržet srovnatelnou úroveň kvality</strong> poskytované péče v jednotlivých zařízeních napříč celou Českou republikou a zvyšovat kvalitu péče o děti v zařízeních. Standardy kvality jsou určeny pracovníkům zařízení pro metodické vedení, sebereflexi a sebehodnocení práce a zařízení. Také slouží jako úvodní informace pro nové pracovníky, zabývají se dalším vzděláváním pracovníků a pomáhají zřizovatelům pro monitoring a kontrolu poskytované péče. </p><p>Co je ale nejdůležitější, pomáhají zejména <strong>dětem a rodičům</strong> lépe se orientovat v tom, <strong>co mohou od péče očekávat</strong>. Standardy jsou členěny do pěti tematických oblastí (1. Vymezení činnosti a informovanost, 2. Průběh péče a návazné služby, 3. Personální agenda, 4. Organizační aspekty, 5. Prostředí výkonu péče), každá oblast obsahuje záměr standardu a <strong>konkrétní kritéria kvality</strong>. </p><p>Cílem standardů je zaměřit se na hodnoty, které jsou pro dítě umístěné v zařízení důležité a podstatné. Ve standardech se proto například píše, jak podporovat vztahy dítěte, jak se mohou děti podílet na dění kolem nich, jak mohou spolurozhodovat s dospělými. Je totiž důležité, aby se všechny děti (a to nejen v zařízeních) mohly vyjadřovat k věcem, které se jich týkají a mohly je také ovlivňovat. Konkrétní standardy se věnují tomu, jak podporovat rodiny dětí v zařízeních, jak rozvíjet samostatnost dětí, aby byl přechod mladých dospělých do samostatného života co nejklidnější apod. Na podobné otázky se soustředí i ombudsman při svých návštěvách. </p><p>Standardy péče o ohrožené děti a jejich rodiny, které vydal ombudsman v roce 2013, můžete najít tady: <a title="Otevření do nového okna" href="http://www.ochrance.cz/fileadmin/user_upload/ochrana_osob/ZARIZENI/Ustavni_vychova/Standardy_pece_o_ohrozene_deti_WEB.pdf" target="_blank">http://www.ochrance.cz/fileadmin/user_upload/ochrana_osob/ZARIZENI/Ustavni_vychova/Standardy_pece_o_ohrozene_deti_WEB.pdf</a> <img alt="" src="typo3/ext/od_linkdesc/icons/external.gif" class="od_linkdesc_icon_external" /></p>

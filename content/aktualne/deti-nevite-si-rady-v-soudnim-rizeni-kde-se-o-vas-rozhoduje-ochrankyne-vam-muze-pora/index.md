---
title: " Děti, nevíte si rady v soudním řízení, kde se o vás rozhoduje? Ochránkyně Vám může poradit.  "
date: "2016-08-03"
perex: >-
  Před rokem ochránkyni napsali dva sourozenci ve věku 11 a 14 let o svém
  trápení a smutku, o rozpadu rodiny a o střídavé výchově, která jim nevyhovuje.
  Chtěli být svěřeni do péče táty. Máma je zklamala. Měli pocit, že na jejich
  životě nikomu, včetně sociální pracovnice a soudce, nezáleží a že je nikdo
  nebere vážně.
---

<p class="MsoNormal">Ochránkyně dětem vysvětlila, co je čeká v soudním řízení, že jejich názor je důležitý a proč soud nechává zpracovat znalecký posudek. Poradila jim, aby informovaly sociální pracovnici o tom, že střídavá výchova ve skutečnosti nefunguje, a aby jí vysvětlily svoje důvody, proč nechtějí žít jeden týden u táty a druhý týden u mámy.</p><p class="MsoNormal"> </p><p class="MsoNormal">Nedávno nám přišel děkovný dopis, kde děti píší: <em>„… soud konečně rozhodl, jsme konečně s tatínkem. Jsme s bráškou moc rádi, že to tak dopadlo. Taťka nás má moc rád, stará se o nás a nikdy nám neubližuje, jako občas mamka.“</em> Děti dále píší, že sociální pracovnice navrhovala, aby soud svěřil děti do péče tátovi. Na závěr uvádějí: <em>„Chceme Vám z celého srdce poděkovat za pomoc. Kdyby to nebylo tak daleko, přijeli bychom a poděkovali osobně. Jsme moc rádi, že jste nám pomohli.“</em></p><p class="MsoNormal"> </p><p class="MsoNormal">Jestli máte, děti, podobný problém, <a href="jak-se-na-ochrance-obratit/">napište nám</a>.</p>

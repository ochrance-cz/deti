---
title: "Fair play v tělocvičně (i mimo ni). Zastali jsme se neslyšících dětí "
date: 2025-07-09T09:49:00
perex: Maminka přihlásila své dvě neslyšící děti do běžného sportovního kurzu
  pro děti. Chtěla, aby si užily pohyb, hry a kamarády.
---
Rodina věděla, že trenéři neumí znakový jazyk a že by proto děti mohly mít potíže dobře jim rozumět. A tak maminka zařídila tlumočnice do znakového jazyka. 

I přesto ale organizátoři kurzu řekli, že neslyšící sourozenci do kurzu chodit nemohou. Báli se prý o jejich bezpečnost.

S tím jsme ale nesouhlasili. Řekli jsme, že takový přístup není fér a že děti byly odmítnuty jen proto, že neslyší. To se nazývá diskriminace.

Ombudsman to vysvětlil organizátorům kurzu a ti své rozhodnutí změnili. 

Chceš se dozvědět víc o tom, co je to diskriminace? Podívej se na [podrobnější vysvětlení a příklady](https://deti.ochrance.cz/pripady/diskriminace/).

Dostal/a ses do situace, kdy se mohlo jednat o diskriminaci? 

![Neboj se nám ozvat. emailem: deti@ochrance.cz; prostřednictvím online portálu; telefonicky: 542 542 888 (v pracovní dny od 8:00 do 16:00); osobně v pondělí a ve středu od 8:00 do 16:00 na Údolní 39, 602 00 v Brně; dopisem na stejnou adresu; můžeš se na nás obrátit i ve znakovém jazyce](kontakty-do.png)

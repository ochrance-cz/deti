---
title: Zkoušky k řidičskému oprávnění se mohou opět skládat i v autoškolách
date: '2015-07-28'
perex: >-
  Zástupce ombudsmanky řešil zajímavou stížnost. Obrátila se na něj autoškola v
  souvislosti se zkouškami odborné způsobilosti žadatelů o řidičské oprávnění.
  Ministerstvo totiž trvalo na tom, že teoretická část zkoušek se může vykonávat
  pouze v prostorách úřadů a nikoli v autoškolách.

---


<p>Zkouška má podobu testu a&nbsp;probíhá výhradně elektronickou formou. Aplikace však neumožňovala provést test mimo prostory obecního úřadu. Jako důvod uvádělo ministerstvo boj s&nbsp;korupcí. Dřívější praxe vedla podle ministerstva k&nbsp;tomu, že&nbsp;ke&nbsp;konci roku&nbsp;2014 bylo v&nbsp;rámci trestního řízení obviněno 35&nbsp;zkušebních komisařů, 32&nbsp;učitelů autoškol a&nbsp;více než 200&nbsp;žadatelů o&nbsp;řidičské oprávnění.</p><p>Některé autoškoly a&nbsp;úřady však s&nbsp;novým režimem nesouhlasily a&nbsp;namítaly, že&nbsp;je v&nbsp;rozporu se zákonem. Trvaly na původním způsobu testování.</p><p>Zástupce ombudsmanky dal stěžovateli (autoškole) za&nbsp;pravdu. Zákon o&nbsp;získávání a&nbsp;zdokonalování odborné způsobilosti k&nbsp;řízení motorových vozidel, uvádí, že&nbsp;zkoušky se provádí zpravidla v&nbsp;jeden den, a&nbsp;to v&nbsp;autoškole, která zajišťovala výuku a&nbsp;výcvik, pokud se autoškola a&nbsp;zkušební komisař nedohodnou na&nbsp;jiném vhodném místě. Zástupce ombudsmnky sice chápe důvody, které vedly ministerstvo ke&nbsp;změně praxe, ale upozornil ministra, že&nbsp;jedná v&nbsp;rozporu se zákonem. </p><p>Ministr dopravy souhlasil se závěry šetření a&nbsp;osobně uložil náměstkovi, aby bez zbytečného prodlení <strong>zajistil možnost provádění testů v&nbsp;prostorách autoškol</strong>.&nbsp; </p><p>Ombudsmanka se rozhodla zařadit tento případ do&nbsp;své pravidelné zprávy pro Poslaneckou sněmovnu o&nbsp;činnosti ve&nbsp;2.&nbsp;čtvrtletí 2015, kterou najdete <a title="Otevření do nového okna" href="http://www.ochrance.cz/fileadmin/user_upload/zpravy_pro_poslaneckou_snemovnu/Ctvrtletky/2015_2_Q.pdf" target="_blank">zde</a>&nbsp;<img alt="" src="typo3/ext/od_linkdesc/icons/external.gif" class="od_linkdesc_icon_external" />. Podrobnosti o&nbsp;případu je možné najít v&nbsp;systému <a title="Otevření do nového okna" href="http://eso.ochrance.cz/Vyhledavani/Search" target="_blank">Evidence stanovisek ochránce ESO</a>&nbsp;<img alt="" src="typo3/ext/od_linkdesc/icons/external.gif" class="od_linkdesc_icon_external" /> na&nbsp;webu pod spisovou značkou 2496/2015/VOP/MK. </p>


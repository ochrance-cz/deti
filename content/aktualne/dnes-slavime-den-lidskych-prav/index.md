---
title: Dnes slavíme Den lidských práv
date: "2020-12-10"
perex: >-
  Slaví se na počest přijetí Všeobecné deklarace lidských práv. O toho uplynulo
  už 72 let.
---



Deklarace představuje katalog lidských práv, jako je právo na život, zákaz mučení, shromažďovací právo či právo na vzdělání, do kterých by člověku nikdo neměl zasahovat.



Celou deklaraci si můžeš přečíst třeba [zde](https://www.osn.cz/wp-content/uploads/2015/12/UDHR_2015_11x11_CZ2.pdf). Hezké zjednodušení pro děti připravil v minulosti třeba časopis [RAKETA](https://www.facebook.com/raketa.casopis/photos/dnes-je-to-p%C5%99esn%C4%9B-70-let-od-podpisu-v%C5%A1eobecn%C3%A9-deklarace-lidsk%C3%BDch-pr%C3%A1v-a-tohle-je/1408429975957894/).



![](/media/raketa.jpg.jpg) 



## Když už jsme u těch lidských práv….



V letošním roce si připomínáme také 70 let [evropské Úmluvy o ochraně lidských práv a základních svobod](https://www.echr.coe.int/documents/convention_ces.pdf). Tehdejší Československo ji ratifikovalo v roce 1992. Tato Úmluva rovněž zavazuje státy respektovat lidská práva jako je například právo na život, právo na rodinný a soukromý život či právo na vzdělání. Na dodržování Úmluvy dohlíží Evropský soud pro lidská práva (ESLP). Tento soud sídlící ve francouzském Štrasburku dává každým rozhodnutím evropským státům najevo, jaké jednání je třeba považovat za porušení lidských práv.



*Podobně tomu bylo třeba v případě paní Çam, která má zrakové postižení. Složila talentové přijímací zkoušky na tureckou konzervatoř a chtěla studovat hru na loutnu. Konzervatoř tvrdila, že ve všech sekcích studia je vyžadován dobrý zrak, a proto nakonec paní Çam nepřijala. Ta podala žalobu, s níž u tureckých soudů neuspěla. V roce 2008 se obrátila na ESLP.*



*ESLP uznal, že je stížnost paní Çam důvodná. Turecko se dopustilo diskriminace v přístupu ke vzdělávání z důvodu postižení. Ta je zakázána čl. 14 Úmluvy ve spojení s čl. 2 Dodatkového protokolu č. 1, který zaručuje právo na vzdělání. ESLP vytknul, že konzervatoř nezkoumala, jaké opatření by mohla přijmout, aby se mohla paní Çam vzdělávat i přes její zrakové postižení. Za porušení práva muselo Turecko zaplatit náhradu nemajetkové újmy ve výši 10 000 eur. *



*Rozsudek je ale velmi významný pro všechny lidi (nejen se zrakovým) s postižením v zemích Rady Evropy. Pomůže prosadit povinnost přijímat přiměřená opatření v praxi škol všech stupňů.*



**I my se ve své činnosti setkáváme s řadou témat, která se dotýkají některého práva zaručeného lidskoprávními předpisy. Lidským právům tak přejeme vše nejlepší!** 



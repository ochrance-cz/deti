---
title: "Nebál se nám napsat. Teď mohou i ostatní děti v jeho dětské domově mít u
  sebe mobily "
date: 2024-10-03T06:04:13
perex: O pomoc nás požádal Petr, který žije v dětském domově. Ptal se, zda
  bychom nemohli změnit, že u sebe nemůže mít mobil a dostává ho jen za odměnu.
  A nám se to povedlo!
---
Dětský domov jsme navštívili. Při návštěvě jsme se zaměřili i na mnoho dalších věcí. Petrově námitce jsme museli dát za pravdu. I ostatní děti totiž potvrdily, že se jim nelíbí, že u sebe mohou mít mobily jen hodinu denně.

{{< icon "mobil.svg" >}}Upozornili jsme proto ředitelku dětského domova, že ona ani vychovatelé nemohou brát dětem mobily, pokud pro to není vážný důvod. **Děti by měly mít možnost mít u sebe mobily, ale neměly by je používat třeba v době, kdy si dělají úkoly do školy, mají společné aktivity nebo třeba během nočního klidu.**

Ředitelka dětského domova po nějaké době naše výtky přijala. Zároveň slíbila, že mobily už děti budou moct mít u sebe skoro bez omezení. Petra jsme přesto požádali, aby se nám znovu ozval, pokud by tomu tak nebylo. 

> **Pokud máš stejný problém nebo se Ti nelíbí v dětském domově něco jiného, [neboj se nám ozvat.](https://deti.ochrance.cz/o-nas/jak/)** Kouknout se můžeš také na [příběhy dalších dětí žijících v zařízeních](https://deti.ochrance.cz/pripady/ustavni-a-ochranna-vychova/), které sebraly odvahu a zlepšily život nejen sobě. Nejčastější otázky související s pobytem v dětském domově nebo výchovném ústavu zodpovídáme také na [deti.ochrance.cz/decak](https://deti.ochrance.cz/decak).
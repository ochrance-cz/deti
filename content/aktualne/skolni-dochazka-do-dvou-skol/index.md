---
title: Školní docházka do dvou škol?
date: "2017-03-02"
perex: >-
  Obrátil se na nás jedenáctiletý chlapec, který byl svěřen do střídavé péče
  rodičů – týden bývá u mámy a týden u táty. Rodiče ale bydlí v různých městech.
  A dojíždění do školy v místě bydliště mámy v týdnu, kdy je chlapec u táty, pro
  něj je časově náročné. Zajímalo ho proto, zda by mohl chodit do dvou různých
  základních škol.
---

<p>Platí, že dohodnou-li se na tom rodiče, může dítě svěřené do střídavé péče rodičů navštěvovat dvě školy. Rodiče by však vždy měli přihlížet k <strong>zájmům dítěte a individuálně posoudit, zda je to pro jejich dítě vhodné</strong>. </p> <p>Je tedy možné, aby se dítě vzdělávalo na dvou základních školách zároveň. Pravidla spolupráce si následně mezi sebou dohodnou ředitelé těchto škol. Vysvědčení ale vydává jen jedna škola – ta, do které začal chodit žák dříve (pokud se rodiče nedohodnou či soud nerozhodne jinak). Při hodnocení žáka, tedy při udělování známek na vysvědčení, pak musí škola zohlednit i výsledky žáka na druhé škole.</p>

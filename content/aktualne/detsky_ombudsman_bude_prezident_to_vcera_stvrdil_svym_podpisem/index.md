---
title: Dětský ombudsman bude! Prezident to včera stvrdil svým podpisem
date: 2025-03-11T11:04:04.372Z
perex: Uplynul téměř rok od chvíle, kdy vláda předložila sněmovně návrh novely
  zákona o veřejném ochránci práv. Nyní je definitivně zpečetěna podpisem
  prezidenta. Od 1. července 2025 tak vznikne instituce dětského ombudsmana. Než
  bude zvolen její představitel, povinnosti bude vykonávat zástupce ombudsmana
  Vít Alexander Schorm.
---
### Veřejný ochránce práv = ombudsman, ochránce práv dětí = dětský ombudsman

Dětský ombudsman bude sídlit v naší Kanceláři. Ta se oficiálně přejmenuje na **Kancelář veřejného ochránce práv a ochránce práv dětí**. Oba ombudsmani však budou působit nezávisle. Oba budou mít však společného zástupce. 

### Úkonem dětského ombudsmana bude prosazovat práva dětí v jednotlivých případech i na systémové úrovni

Děti tak konečně získají svého zástupce, který bude jejich práva hájit komplexně. Bude totiž:

* šetřit individuální stížnosti – ty mu budou moci poslat jak samotné děti, tak dospělí upozorňující na zásah do práv dětí
* monitorovat naplňování práv dětí v různých oblastech života a své poznatky prosazovat – za tímto účelem bude provádět výzkumy, vydávat doporučení, připomínkovat právní předpisy apod. 
* mít možnost vstoupit do vybraných soudních řízení nebo navrhnout jejich zahájení
* skrze poradní orgán složený z dětí naslouchat mladé generaci a její názory zprostředkovávat dalším institucím

### **Kdo se může stát dětským ombudsmanem?**

Dětského ombudsmana musí zvolit poslanci. Kandidáty jim budou navrhovat prezident, senátoři a orgán složený z představitelů vysokých škol. 

Při výběhu by poslancům měla pomáhat hodnotící komise. V ní musí mít zastoupení děti starší 15 let a organizace zastupující zájmy dětí. 

Dětským ombudsmanem pak může být pouze osoba, u které se dá předpokládat, že má znalosti, zkušenosti a morální vlastnosti k řádnému zastávání funkce. Musí také splnit následující kritéria:

* státní občanství České republiky;
* svéprávnost;
* bezúhonnost;
* věk nejméně 35 let;
* ukončené vysokoškolské vzdělání získané studiem v magisterském studijním programu v oblasti práva;
* nejméně 5 let praxe v oblasti ochrany práv dětí v období předchozích 10 let.

### Novela rozšíří také mandát ombudsmana (veřejného ochránce práv)

Vedle zřízení dětského ombudsmana přináší stejná novela zákona také rozšíření mandátu ombudsmana. Nově bude také tzv. národní lidskoprávní institucí. Jejím cílem bude chránit a prosazovat lidská práva v Česku. [Co to konkrétně znamená? ](https://www.ochrance.cz/dokument/co_je_to_narodni_lidskopravni_instituce_a_proc_ji_v_cesku_potrebujeme/)
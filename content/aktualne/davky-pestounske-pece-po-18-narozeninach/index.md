---
title: Dávky pěstounské péče po 18. narozeninách
date: 2015-10-27T12:00:00
perex: >-
  Blíží se ti 18. narozeniny a žiješ v pěstounské rodině? Potom je možné, že ti
  po dosažení zletilosti zanikne nárok na dávku pěstounské péče - příspěvek na
  úhradu potřeb dítěte, protože třeba nebudeš dál studovat nebo se odstěhuješ od
  pěstounů.
---



V takovém případě ti vznikne nárok na **příspěvek při ukončení pěstounské péče ve výši 25.000,- Kč**. Tento příspěvek se poskytuje jenom jednou a slouží ke snadnějšímu startu do samostatného života. Požádat o něj můžeš na krajské pobočce Úřadu práce. A dej pozor na to, že nárok na tento příspěvek zaniká, jestliže o něj nepožádáš do 1 roku ode dne, kdy ti zanikl nárok na příspěvek na úhradu potřeb dítěte. Ti, jimž zůstane nárok na příspěvek na úhradu potřeb zachovaný i v dospělosti, například po dobu jejich studia, mohou o příspěvek při ukončení pěstounské péče požádat až později, když přestanou mít nárok na příspěvek na úhradu potřeb dítěte.





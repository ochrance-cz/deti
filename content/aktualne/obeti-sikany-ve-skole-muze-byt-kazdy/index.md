---
title: Obětí šikany ve škole může být každý
date: '2018-09-08'
perex: >-
  Bojíš se vrátit do školní lavice mezi spolužáky? Zesměšňují tě spolužáci, ničí
  ti věci, berou svačinu, bijí tě nebo tě natáčí a pak na internetu videa
  komentují? Můžeš být obětí šikany.

---


<p><strong>Není se třeba stydět, může se to stát každému. Důležité je nenechat se a situaci řešit. Začít bys měl/a tím, že se někomu svěříš. Nejlépe někomu z dospělých v tvém okolí (třeba rodiči, učiteli, vychovateli).</strong></p><p>Pokud se bojíš o problému mluvit s někým známým, můžeš využít například webové stránky <a href="https://www.nntb.cz/" target="_blank">Nenech to být</a>, prostřednictvím které můžeš oznámit, proč se ve škole necítíš dobře. Podnět můžeš poslat i anonymně. Poputuje pak rovnou do emailové schránky určeného učitele či psychologa na tvé škole, který by se na problém měl zaměřit.</p><p>Pokud si o svých problémech potřebuješ s někým rychle promluvit, můžeš využít službu <a href="https://www.linkabezpeci.cz/poradna/ublizovani,-zneuzivani,-sikana/sikana/" target="_blank">Linky bezpečí&nbsp;</a>– tel. č. 116 111. Zavolat můžeš zdarma v kteroukoliv denní i noční dobu. Linka totiž funguje nepřetržitě.</p><p>Online poradnu k řešení šikany najdeš také na stránkách <a href="https://www.alik.cz/p/sikana" target="_blank">Alík.cz</a>. Zde se můžeš zeptat na vše, co tě trápí. Odpoví ti odborníci z <a title="Otevření do nového okna" href="http://www.modralinka.cz/" target="_blank">Modré linky</a>&nbsp;<img alt="" src="typo3/ext/od_linkdesc/icons/external.gif" class="od_linkdesc_icon_external" />, se kterými se můžeš spojit (telefonicky, prostřednictvím Skype, e-maliem či na chatu) také přímo přes jejich <a title="Otevření do nového okna" href="http://www.modralinka.cz/?page=ld" target="_blank">linku důvěry</a>&nbsp;<img alt="" src="typo3/ext/od_linkdesc/icons/external.gif" class="od_linkdesc_icon_external" />.</p><p><strong>Případ, kterým se nedávno zabývala ombudsmanka:</strong><br />Problémy se svými spolužáky měl také chlapec, jehož maminka se obrátila na ombudsmanku. Spolužáci se mu posmívali a také ho fyzicky napadali. Přestože se s problémy doma svěřil a jeho maminka se mu pokoušela pomoci (mimo jiné i tím, že naléhala na školu, aby situaci řešila), nic se nelepšilo. Proto jeho maminka napsala <a href="https://www.csicr.cz/" target="_blank">České školní inspekc</a>i a na postup školy si stěžovala. Postup, jak se na inspekci obrátit, najdeš <a href="https://www.csicr.cz/cz/Poradna-QL/Poradna/Jak-podavat-stiznosti,-podnety,-petice/Stiznosti,-podnety,-petice" target="_blank">zde</a>.</p><p>Inspekce její stížnost prošetřila, ale označila ji za částečně nedůvodnou a částečně neprůkaznou. S tím se maminka nechtěla smířit, a proto napsala také ombudsmance. Ta bohužel nemůže šetřit přímo postup školy, ale zaměřila se na to, jak stížnost prošetřila inspekce.</p><p>Zjistila, že inspekce pochybila, když přímo ve škole neprovedla kontrolu a spokojila se pouze s dokumenty, které jí poslala škola a které situaci vykreslovaly pouze jednostranně. Ombudsmanka se svými zjištěními seznámila ústředního školního inspektora. Ten uznal, že inspekce postupovala špatně. Přijal proto opatření, aby se situace již neopakovala.&nbsp;</p><div></div>


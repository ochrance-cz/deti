---
title: Návštěvy rodičů v zařízeních pro děti během koronavirové epidemie
date: '2020-03-20'
perex: >-
  Jsi v dětském domově, výchovném či diagnostickém ústavu a vychovatelé ti
  tvrdí, že za tebou teď nemůžou přijít rodiče? Nesouhlasíme s tím.

---




Pokud tví rodiče nemají nařízenou karanténu, nebrání tomu ani tvůj zhoršený zdravotní stav nebo zhoršený zdravotní stav rodičů (či jiné blízké osoby, která tě chce navštívit), zařízení by návštěvy neměla zakazovat. 



Vždy jsme podporovali co nejširší kontakt rodičů s dětmi. Platí to i v současné době. **Rodiče však vyzýváme, aby byli ohleduplní, zodpovědní a maximálně respektovali opatření proti šíření koronaviru.** Vždy by měli myslet nejen na tebe, ale současně neohrozit další děti a personál v zařízení. Měli by brát v úvahu i vlastní zdravotní stav, používat ochranné prostředky (např. roušku) a pokud se necítí zcela zdrávi, zvážit, zda by po přechodnou dobu nestačilo ti zatelefonovat, napsat ti, nebo se s tebou spojit prostřednictvím Skypu či podobných aplikací.



Podrobnější vyjádření zástupkyně ombudsmana nalezneš [zde](https://www.ochrance.cz/aktualne/tiskove-zpravy-2020/aktualne-k-navstevam-rodicu-v-zarizenich-pro-deti/).




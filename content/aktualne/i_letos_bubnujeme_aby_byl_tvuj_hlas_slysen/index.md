---
title: I letos bubnujeme, aby byl tvůj hlas slyšen!
date: 2024-11-19T18:06:32.920Z
perex: Násilí nepatří do výchovy a života dětí! Proto i letos v naší Kanceláři
  bubnujme na podporu dětí, které jsou jím ohroženy. A nejsme sami!
  Do Bubnovačky se letos zapojilo 100 000 lidí. 100 000 hlasů, to už je pořádná
  síla! Děkujeme [LOCIKA — centru pro děti ohrožené domácím
  násilím](https://www.centrumlocika.cz/), že upozorňuje na téma násilí
  v rodinách a chráníte zájmy dětí.
---
<iframe width="560" height="315" src="https://www.youtube.com/embed/O9hYE_ie3JY?si=1ONOIQTesK5CCK63" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>

A připomínáme…

### **Neboj se svěřit někomu, komu důvěřuješ.**

1. Může to být třeba paní učitelka ve škole, vedoucí v kroužku, starší kamarádka, teta nebo jiný příbuzný či známý. **Hlavně na to nezůstávej sám/sama!**
2. Kdykoli se můžeš obrátit také na „svého“ sociálního pracovníka nebo pracovnici OSPOD. Jsou tu od toho, aby ti pomohli. Můžeš to udělat sám/sama nebo klidně v doprovodu někoho blízkého. OSPOD tě musí vyslechnout, poradit ti a pomoct najít řešení. Tvá situace mu nemůže být lhostejná.

   Nevíš, kdo je „tvůj“ OSPOD a sociální pracovník/pracovnice? [Napiš nám](https://deti.ochrance.cz/o-nas/jak/), kde bydlíš. Poradíme ti.

   Máš pocit, že ti OSPOD nepomohl? [Napiš nám](https://deti.ochrance.cz/o-nas/jak/). Ověříme, jestli udělat všechno, co měl. 
3. Můžeš využít **linky důvěry**. [Existuje jich více](https://deti.ochrance.cz/pomoc/linky/). Některé fungují telefonicky, jiné nabízí i možnost chatu nebo Skype hovoru. Radí na nich různí lidé (nejčastěji psychologové/psycholožky či sociální pracovníci/pracovnice). Společné však mají to, že ti poradí anonymně a okamžitě.
4. Odvahu ti může dodat také web [Dětství bez násilí](https://www.detstvibeznasili.cz/jsem-dite-nebo-teenager).
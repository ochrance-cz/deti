---
title: Neboj se říct svůj názor a zapoj se do evropského průzkumu
date: 2019-06-04T12:00:00.000Z

perex: ''

---




Evropa, kterou si děti přejí… To je název i motto průzkumu, do kterého se můžeš do 30. června 2019 zapojit. Vyplnění ti zabere maximálně 10 minut, své jméno ani žádné konkrétní údaje nemusíš uvádět.



Organizace UNICEF a Eurochild se tímto způsobem snaží zjistit, jak se v Evropě cítíš, zda se něčeho obáváš a jak moc jsi nebo bys chtěl/a být zapojen/a do rozhodování o své budoucnosti. Dotazník můžeš vyplnit [zde](https://www.ntgt.de/ra/s.aspx?s=377335X59992995X43382&amp;l=51108).



Podobný průzkum se uskutečnil i v minulosti. Z dat prezentovaných v roce 2018 vyplynulo například, že:




- 53 % dětí a mladých lidí se bojí, že nenaleznou práci,
- 48 % dětí a mladých lidí se bojí, že začne válka nebo budou terčem teroristického útoku,
- 63 % dětí a mladých lidí si myslí, že prostředí jejich školy by prospělo ujištění, že se s nikým nezachází špatně kvůli jeho odlišnosti.

## Věděl/a jsi, že…


- Evropské unii aktuálně předsedá Rumunsko? To si jako jedno z témat svého předsednictvím zvolilo participaci dětí v rozhodovacím procesu a přijímání politik na národní i evropské úrovni. 
- 21 % populace Evropy tvoří děti? 
- v květnu 2019 byla přijata tzv. Dětská bukurešťská deklarace EU? Jedná se o první dokument v rámci Evropské unie, který sepsali děti a mladiství. Požadují v něm mimo jiné, aby věci, týkající se dětí, s nimi byly konzultovány. Text nalezneš [zde](https://childrendeclaration.typeform.com/to/h8dSPt).




---
title: Ve škole mě nutili se vážit a měřit
date: '2019-04-08'
perex: >-
  Na ombudsmanku se nedávno obrátila Eliška, které se nelíbilo, že se ve škole,
  v rámci předmětu Výchova ke zdraví, musela před celou třídou vážit a měřit.
  Naměřené údaje celá třída poměřovala. Elišku mrzelo, že se jí pak spolužáci
  posmívali. Ombudsmanky se proto ptala, zda škola vůbec něco takového může
  dělat.

---


<p>Elišce jsme napsali, že rozumíme tomu, že jí situace nemusela být příjemná. Její paní učitelka se zřejmě snažila udělat výuku co nejvíce praktickou a interaktivní. A asi k tomu nepoužila nejvhodnější způsob a metodu.</p><p>Elišce jsme doporučili, aby na svoji nepříjemnost zkušenost upozornila nejprve samotnou paní učitelku. Pokud by to bylo k ničemu nebo by touto cestou jít nechtěla, mohla by si o situaci promluvit s jinou učitelkou či učitelem (například třídní/m, výchovným poradcem či výchovnou poradkyní), případně s ředitelem či ředitelkou. Elišce by při tomto rozhovoru mohli pomoci i její rodiče. Řešit situaci v rámci školy se nám totiž zdá jako nejvhodnější, nejrychlejší a nejlepší řešení.&nbsp; </p>


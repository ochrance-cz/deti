---
title: Do 18 let místní poplatek neplatíš
date: 2020-07-08T12:00:00.000Z
perex: >-
  Pronajal/a sis s kamarády chatu na letní dovču? Jedeš si užít léto do kempu k
  vodě? Nezapomeň s sebou občanku nebo jiný doklad. Můžeš ušetřit.
---



## Místní poplatek



Každá obec může zavést tzv. místní poplatek z pobytu za krátkodobé ubytování nepřesahující 60 dnů. Může to být **až 21 Kč za každý den** (první den pobytu se nepočítá). Místní poplatek musí od ubytovaných vybrat ubytovatel a následně ho vyplatit obci. 



## Ještě ti nebylo 18?



Pokud doložíš (třeba občankou), že ti ještě nebylo 18 let, poplatek **neplatíš.** 



## Jsi čerstvě plnoletý/á?



Místní poplatek nemusíš platit, pokud jsi jako **sezónní pracovník/pracovnice** přijel/a pomáhat v zemědělství nebo turistickém ruchu. Ubytovateli to musíš prokázat (třeba pracovní smlouvou nebo potvrzením od zaměstnavatele). 

**Hodit by se ti mohly také informace z příručky [Prázdniny bezpečně s ombudsmanem](https://www.ochrance.cz/fileadmin/user_upload/Letaky/Prazdniny-bezpecne.pdf).**

![](/media/poplatek_z_pobytu.png.png) 



---
title: "Spousta dětí, které se pohybují na vozíku, si nemůže zvolit školu podle
  svého "
date: 2025-11-19T14:36:00
perex: Některé děti či mladí lidé si nemohou vybrat, co a kde chtějí studovat.
  Stačí, aby byly na vozíku. Pak se může stát, že se nedostanou do školy, kam by
  si přáli chodit – třeba kvůli schodům.
---
To se vůbec nelíbilo [Jindře Landové](https://obycejny-zivot.cz/).  Protože je sama maminkou dcery, která se pohybuje na vozíku, rozhodla se s tím něco udělat. A tak vznikl projekt [Výtahy do škol](https://vytahydoskol.cz/). A protože ani my nejsme spokojení s tím, že pro některé děti jsou školy nepřístupné, její snahu podporujeme.

Třeba tím, že jsme se zapojili do tiskové konference „Výtahy do škol“, která se konala 19. listopadu. Naše kolegyně Romana Švecová tam promluvila o tom, jak je to s přístupností škol v Česku. Také vysvětlila, co podnikáme,
aby se přístupnost zlepšila a jak může ombudsman i dětský ombudsman pomoci konkrétním lidem.

---
title: "Vrcholí soutěž Elevator: nápadem to začíná!"
draft: true
date: 2023-05-10T13:36:44.450Z
perex: V pátek 19. května 2023 se do naší kanceláře sjedou středoškoláci z celé
  České republiky. Budou prezentovat projekty, kterými chtějí změnit své okolí.
  Setkání bude moderovat vysokoškolák Štěpán.
---
Své nápady představí sedm nejlepších středoškolských týmů přihlášených do soutěže [Elevator: nápadem to začíná](https://deti.ochrance.cz/kdo/elevator_napadem_to_zacina/). Tu jsme vyhlásili ve spolupráci s [Centrem podpory podnikavost](https://www.podnikavamysl.cz/cz/) z brněnské [Lipky](https://www.lipka.cz/).

Studenti chtějí například prosadit vybudování nové cyklostezky, zlepšit bezpečnost dopravy nedaleko jejich školy nebo šířit mezi mladšími spolužáky osvětu o škodlivosti e-cigaret. Jeden z tymů se zaměří na zlepšení finanční gramotnosti seniorů a dětí v jejich obci. To je rovněž jedno z témat, na jehož nedostatečnou pozornost ve školách nás upozorňovali děti v rámci [podzimní soutěže pro základní školy](https://deti.ochrance.cz/aktualne/zkusme_to_zmenit/).

### Středoškolským týmům chceme maximálně pomoct, aby projekty vylepšily a podařilo se jim je i zrealizovat. 

Ombudsman a jeho zástupce jim proto nabídnou osobní podporu například při jednání s úřady. Pozvali jsme také řadu odborníků, kteří studentům poradí, jak projekty financovat, poskytnou jim odbornou garanci nebo upozorní na úskalí, která mohou nastat.

### Dlouhodobě vnímáme potřebu zapojit děti a mladé lidi do života kolem nich. 

Proto se aktivně snažíme naslouchat jejich nápadům a následně je prosazovat i ve své činnosti. Zároveň věříme, že tento úkol časem převezme [dětský ombudsman](https://www.ochrance.cz/aktualne/ustavne_pravni_vybor_poslanecke_snemovny_na_setkani_s_ombudsmanem_a_jeho_zastupcem_v_brne_diskutoval_o_planech_na_zrizeni_detskeho_ombudsmana_nebo_o_zapojovani_spolku_do_rizeni_o_povolovani_staveb/), jehož zřízení podporujeme.

> Setkání participační skupiny pořádáme v rámci projektu Posílení aktivit veřejného ochránce práv v ochraně lidských práv (směrem k ustavení Národní lidskoprávní instituce v ČR), číslo projektu LP-PDP3-001. Projekt je součástí Programu lidská práva financovaného z Norských fondů 2014-2021 prostřednictvím Ministerstva financí.
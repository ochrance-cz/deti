---
title: Očkování dětí starších 16 let proti onemocnění covid-19
date: "2021-06-08"
perex: >-
  I děti starší 16 let se již mohou nechat naočkovat proti onemocnění covid-19,
  pokud sami chtějí. Očkování je nepovinné a bezplatné.
---



Pokud tedy budeš chtít a jsi starší 16 let, můžeš se k očkování zaregistrovat a vybrat si očkovací místo. Více informací najdeš na [https://registrace.mzcr.cz/](https://registrace.mzcr.cz/) nebo můžeš zavolat na informační linku ke koronaviru 1221.



Můžeš ale mít o očkování i pochybnosti. Pak se raději poraď se svým praktickým (dětským) lékařem či lékařkou. Poradit se můžeš i přímo na očkovacím místě.



## A jak je to s doprovodem a souhlasem rodičů?



[Ministerstvo zdravotnictví](https://koronavirus.mzcr.cz/ockovani-proti-covid-19/) na webu píše: *&quot;Nezletilí zájemci o očkování, kteří jsou starší 16 let, nemusí k aplikaci očkování dorazit v doprovodu zákonného zástupce. Sám nezletilý zájemce může udělit informovaný souhlas s očkováním (výjimku tvoří pouze osoby se sníženým intelektem). Souhlas nemusí být písemný, očkovací místo si jeho písemnou formu ovšem může vyžádat.&quot;*



Pokud nebudeš souhlasit s postupem lékaře nebo personálu nemocnice, můžeš podat stížnost. Více informací, jak a na koho se obrátit, najdeš [tady](https://www.ochrance.cz/letaky/zdravotnictvi-stiznosti/zdravotnictvi-stiznosti.pdf).



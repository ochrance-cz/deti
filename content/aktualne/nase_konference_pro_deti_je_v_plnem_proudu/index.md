---
title: Naše konference pro děti je v plném proudu!
draft: false
date: 2022-06-15T05:31:50.193Z
perex: Dnes v naší kanceláři probíhá naše první konference pro děti. Devadesát
  dětí z celé republiky přijelo, aby mohlo diskutovat s ombudsmanem a jeho
  zástupkyní. Možnost účastnit se konference vyhráli v soutěži. Zapojit se však
  můžeš i Ty!
---
Do soutěže se zapojilo téměř 400 dětí ze základních škol a víceletých gymnázií z celé České republiky. Všechny příspěvky, které nám děti zaslaly, budou celé léto vystaveny ve vestibulu a předsálí konferenčních sálů naší kanceláře v Brně. Výstava je volně přístupná veřejnosti. Vytvořily jsme zároveň digitální verzi výstavy – [tak neváhej a prohlížej](https://deti.ochrance.cz/kdo/jak_ombudsmana_vidi_deti_digitalni_galerie_souteze_jak_pomaha_ombudsman_detem/).

Kromě diskuze s ombudsmanem a jeho zástupkyní děti během dne tvořily, zkoušely a vymýšlely, kde všude mohou být aktivní, na koho se v případě problémů mohou obracet a jak jim může pomoci ombudsman. 

> **Části konference pro děti se může zúčastnit každý! V čase od 13:15 do 14:30 bude probíhat diskuze dětí s ombudsmanem a jeho zástupkyní. Sleduj nás on-line přes [stream](http://ochrance.livebox.cz/aJ0QpxiinECTq6Yc2IT2GA.html).** 
>
> **Chtěl/a bys ombudsmanovi a jeho zástupkyni také položit otázku? Jasně! Napiš ji předem nebo v průběhu diskuze na [deti@ochrance.cz](mailto:deti@ochrance.cz) (předmět e-mailu „participace-otázka“).**
---
title: Dnešním Dnem dětí zahajujeme měsíc, který bude hlavně o Vás!
draft: true
date: 2022-06-01T19:15:36.821Z
perex: Během června se naše kancelář otevírá plně dětem. Čeká nás konference pro
  děti, mnoho exkurzí pro školní kolektivy i výstava Vašich projektů na téma Jak
  ombudsman pomáhá dětem. Budeme také mluvit o možnostech participace dětí a
  právech dětí hned na několika odborných akcích. Sledovat to můžeš třeba na
  našem Facebooku @verejny.ochrance.prav. Aktivně také upozorňujeme na potřebu
  zřídit funkci dětského ombudsmana, který v České republice stále chybí.
---
<iframe width="560" height="315" src="https://www.youtube.com/embed/oq3Tu4rzI54" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>



#### Co je to ta participace?

Je pro nás důležité, aby se každé dítě mohlo zapojit do dění kolem sebe a aby žádný dětský hlas dospěláci nepřehlíželi. Aby každé dítě vědělo, co znamenají rozhodnutí, která za něj dělají dospělí. A aby se k těmto rozhodnutím mohlo vyjádřit a rozumělo jim. 

**Proto i my chceme znát Tvůj názor a dát Ti prostor s námi diskutovat o čemkoliv, co se Tě týká.** 

* Sleduj odpolední část naší konference pro děti. Bude probíhat ve středu 15. června 2022. Můžeš nám i položit jakoukoliv otázku, a to prostřednictvím e-mailu deti@ochrance.cz. O jejich zodpovězení se pokusíme v čase 13:15 - 14:45 hod. během streamované diskuze ombudsmana a jeho zástupkyně s dětmi, které se osobně zúčastní naší konference. 
* Řešíš problém, se kterým si nevíš rady? [Koukni](https://deti.ochrance.cz/pripady/), zda jsem něco podobného nepomohli vyřešit už někomu před Tebou. A pokud odpověď nenajdeš, [ozvi se nám](https://deti.ochrance.cz/kdo/jak/). Poradíme Ti, co a jak dělat. 
* Chceš vidět, jak to u nás v kanceláři vypadá? Dozvědět se spolu se spolužáky a spolužačkami víc o tom, co děláme a proč to děláme? Domluv to se svým učitelem nebo učitelkou a napište nám e-mail na deti@ochrance.cz. Vymyslíme nějaký termín.
---
title: "Dětem začal pomáhat dětský ombudsman! "
date: 2025-07-01T06:32:52.468Z
perex: Od dnešního dne najdou děti právní ochranu pod křídly dětského
  ombudsmana. Obracet se na něj můžou děti přímo, nepotřebují  dospělého
  prostředníka. Než ho Poslanecká sněmovna zvolí, bude jeho práci dělat zástupce
  ombudsmana Vít Alexander Schorm. Bude se ptát dětí, co potřebují a co by měl
  řešit. K ruce bude mít tým právníků.
---
*„Tento týden je pro děti významný ze dvou důvodů. Nejen, že jim začaly prázdniny, ale oficiálně vznikl dětský ombudsman, na kterého se můžou kdykoliv obrátit. Stačí k nám přijít, napsat nebo zavolat. Děti mají jistotu, že je někdo vyslyší, na každý jejich podnět odpovíme. A při každém šetření budeme postupovat tak, aby to bylo v nejlepším zájmu dítěte,“* uvedl zástupce dětského ombudsmana Vít Alexander Schorm. 

Za svůj počáteční hlavní úkol považuje Schorm šetření stížností dětí. Na dětského ombudsmana ale čekají i další výzvy – třeba monitorování a prosazování dětských práv, rozšiřování povědomí o nich či ochrana zájmů dětí ve vybraných soudních řízeních a návštěvy dětských domovů a dalších zařízení. Kromě toho bude mapovat a prosazovat práva dětí podle Úmluvy o právech dítěte a mezinárodních smluv.

> **Jak kontaktovat dětského ombudsmana?**
>
> * Napsat na e-mail  [deti@ochrance.cz](mailto:deti@ochrance.cz).
> * Využít portál  <https://portal.ochrance.cz/Submissions/AddChild>
> * Zavolat v pracovní dny vždy od 8:00 do 16:00 na telefonní linku 542 542 888.
> * Přijít osobně v pondělí a ve středu od 8:00 do 16:00 na Údolní 39 v Brně.
> * Na tutéž adresu poslat dopis.
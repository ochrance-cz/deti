---
title: Děti se zdravotním postižením jsou obětí násilí 4-5krát častěji než ostatní
date: 2015-12-14T12:00:00
perex: >-
  Světový den osob se zdravotním postižením si každoročně připomínáme 3.
  prosince. A právě při této příležitosti organizovala Agentura Evropské unie
  pro základní práva (FRA) konferenci, která se zabývala násilím na dětech s
  postižením, a vydala na toto téma speciální zprávu.
---



Dívky nebo chlapci se zdravotním postižením
se stávají oběťmi násilí asi čtyřikrát více než ostatní děti. Ale proč? Děti se
zdravotním postižením potřebují v některých případech pomoc. Neumí se
sami bránit. Toho také ostatní využívají. Někdy jsou děti se zdravotním postižením
vyloučeny z běžného života a je pro ně potom složité zapadnout mezi ostatní.
Může se také stát, že lidé, kteří se o děti se zdravotním postižením starají,
jsou unavení a to je vede k násilí a nedostatečné péči.  Stručně řečeno, děti se zdravotní postižením
se mohou setkat s násilím téměř všude.




Jak se tedy bránit? Každý chlapec nebo
dívka se zdravotním postižením by měli vědět, co mohou dělat, pokud je
někdo zraní, šikanuje nebo jim vyhrožuje. Důležité je nebát se někomu svěřit.
Může to být učitel ve škole, kamarád nebo vedoucí z kroužku, kam chodíš.
Taky ostatní děti by neměly zavírat oči, pokud ví, že je někdo z jejich
okolí vystaven násilí. Společně potom najdete odborníka, na kterého se obrátit s žádostí
o pomoc. Může jít o policii, lékaře, sociálního pracovníka, učitele apod. 




Celá zpráva Agentury Evropské unie pro
základní práva (FRA) je dostupná v angličtině [zde](http://fra.europa.eu/en/publication/2015/children-disabilities-violence?_cldee=cG9sYWtAb2NocmFuY2UuY3o%3d&amp;urlid=0).




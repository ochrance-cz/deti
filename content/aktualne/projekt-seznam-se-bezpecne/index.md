---
title: Projekt „Seznam se bezpečně!“
date: 2014-11-28
perex: Projekt upozorňuje na odvrácenou tvář internetu, zdůrazňuje nebezpečí
  skrytá za nejrůznějšími identitami na internetu a snaží se naučit děti řešit
  situace, do kterých se mohou dostat. Do nebezpečných situací se může dostat
  každý, riziko nepodceňujte!
---
Na internetových stránkách [www.seznamsebezpecne.cz](http://www.seznamsebezpecne.cz/) najdete víc. Jsou zde scénky, film i divadlo. Stojí za to se na ně podívat. Zajímavé je i desatero bezpečného internetu, které si dovolíme citovat.

Desatero bezpečného internetu

1. Nedávej nikomu adresu ani telefon. Nevíš, kdo se skrývá za monitorem.
2. Neposílej nikomu, koho neznáš, svou fotografii a už vůbec ne intimní.
3. Udržuj hesla k e-mailu i jinam v tajnosti, nesděluj je ani blízkému kamarádovi.
4. Nikdy neodpovídej na neslušné, hrubé nebo vulgární maily a vzkazy.
5. Nedomlouvej si schůzku na internetu, aniž bys o tom řekl někomu jinému.
6. Pokud narazíš na obrázek, video nebo e-mail, který tě šokuje, opusť webovou stránku.
7. Svěř se dospělému, pokud tě stránky uvedou do rozpaků nebo vyděsí.
8. Nedej šanci virům. Neotvírej přílohu zprávy, která přišla z neznámé adresy.
9. Nevěř každé informaci, kterou na Internetu získáš.
10. Když se s někým nechceš bavit, nebav se.
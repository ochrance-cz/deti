---
title: 'Placení testů na covid-19 pro děti '
date: 2021-08-19T12:00:00.000Z

perex: >-
  Zástupkyně ombudsmana se obrátila na ministra zdravotnictví. Nesouhlasí s tím,
  že má skončit bezplatné testování na covid-19 pro děti starší 12 let. To má
  být od září 2021.

---


Listina základních práv a svobod dětem garantuje zvláštní ochranu. Také Úmluva o právech dítěte uznává právo na volný čas a odpočinek a také právo dítěte svobodně participovat na kulturním životě a umělecké činnosti. Zpoplatnění testů podle zástupkyně ombudsmana tato práva narušuje a jde proti nejlepším zájmům dětí. V dopise upozornila ministra zdravotnictví i na budoucí finanční zátěž pro rodiny a možné znevýhodnění dětí ze sociálně slabších rodin.


---
title: >-
  Regulační poplatky za pobyt dítěte v nemocnici se mají vymáhat jen po
  rodičích
date: "2015-10-14"
perex: >-
  Ústavní soud řešil nedávno zajímavý případ. Nemocnice totiž vymáhala dlužnou
  částku 1.020,-Kč za pobyt dítěte v nemocnici přímo po dítěti. Ústavní soud
  potvrdil názor ostatních soudů a rozhodl, že regulační poplatek má být vymáhán
  pouze po rodičích.
---

<p class="MsoNormal">Je ovšem třeba dodat, že zákon byl v tomto případě poněkud kostrbatý. Píše se v něm, že regulační poplatek musí platit „<em>pojištěnec, anebo za něj jeho zákonný zástupce</em>“. Z takto vytržené části zákona a spojky „anebo“ by se dalo vyvodit, že nemocnice má právo si vybrat, po kom nezaplacený poplatek vymáhat, tedy zda po dítěti (pojištěnci) nebo rodiči. Soudy ale dospěly k názoru, že vylučovací spojka „anebo“ nedává možnost volby, naopak znamená, že v případě, že se jedná o dítě, které má zákonného zástupce, pak musí poplatek platit právě rodič. Závěrem je třeba doplnit, že regulační poplatek za pobyt dítěte v nemocnici byl k 31. 12. 2013 zrušen. </p><p>Pokud tě zajímá celý případ vedený pod sp.zn. II. ÚS 728/15, najdeš to <a title="Otevření do nového okna" href="http://www.usoud.cz/fileadmin/user_upload/Tiskova_mluvci/Publikovane_nalezy/II._US_728_15_an.pdf" target="_blank">zde</a> <img alt="" src="typo3/ext/od_linkdesc/icons/external.gif" class="od_linkdesc_icon_external" />.</p><p class="MsoNormal"></p>

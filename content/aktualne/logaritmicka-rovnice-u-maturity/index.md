---
title: Logaritmická rovnice u maturity
date: 2017-10-30T12:00:00.000Z
perex: >-
  Na jaře 2016 museli maturanti v testu z matematiky řešit logaritmickou rovnici
  [„Pro x∈R určete definiční obor rovnice (podmínky) a rovnici vyřešte:
  log8-log2=(log⁡(2x-2))/2.“], jenže rámcový vzdělávací program pro střední
  odborné školy takové učivo neobsahuje, takže někteří to považovali za nefér a
  za protiprávní.
---



Smyslem maturitní zkoušky je ověřit, jak žáci zvládli učivo, které je stanoveno rámcovými a školními programy. V rámcovém programu vymezuje Ministerstvo školství, mládeže a tělovýchovy povinný rozsah a obsah vzdělávání. Proto nelze do maturitní zkoušky zařadit učivo, které rámcový vzdělávací program neupravuje.



Pro střední odborné školy se v učivu výslovně uvádí pouze logaritmická funkce a logaritmus, nikoli logaritmické rovnice (na rozdíl od gymnázia, kde se učivo logaritmické rovnice výslovně uvedeno). Zařazení logaritmické rovnice do maturitní zkoušky proto ombudsmanka považuje za nezákonné. Umožnilo totiž ověřovat dovednost, kterou žáci středních odborných škol povinně umět nemusejí.



Ministerstvo s tímto názorem nesouhlasí. Má za to, že rámcové vzdělávací programy obsahují pouze obecné očekávané znalosti, které jsou pak podrobně rozvedeny v dalších dokumentech. Když je tedy u středních škol v rámcovém programu uvedena obecně znalost logaritmické funkce, zahrnuje i logaritmickou rovnici. 



Přesto se ministerstvo rozhodlo připravit komplexní úpravu matematického vzdělání v rámcovém programu pro střední odborné školy od školního roku 2019/2020. Do programu se má výslovně doplnit i učivo logaritmické rovnice. 



Do té doby, pokud se v maturitní zkoušce objeví logaritmická rovnice, mají maturanti ze středních odborných škol možnost bránit se proti tomu soudní cestou.



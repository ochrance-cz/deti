---
title: Pomohli jsme nezletilé matce získat zpět její dvě děti
date: 2023-12-04T14:00:37.721Z
perex: Dívka se na nás obrátila v situaci, kdy pobývala v dětském diagnostickém
  ústavu specializovaném mj. pro nezletilé matky s dětmi. Chtěla totiž získat
  zpět do péče své dvě děti. Plán, který podporoval i OSPOD, však následně
  začali zpochybňovat jiní odborníci a usilovali o svěření jejích dětí do
  pěstounské péče.
---
Zjišťovali jsme, zda a jakým způsobem podporuje OSPOD nezletilou matku v péči o děti. **Státní orgány by jí totiž měly věnovat zvýšenou pozornost a poskytnout jí maximální podporu a pomoc.**

Po vzájemné diskuzi dospěl OSPOD k závěru, že bude nezletilou matku i nadále maximálně podporovat v jejím záměru převzít děti do péče. Zaslal proto podpůrné stanovisko soudům, které ve věci rozhodovaly, i dětskému centru, které mělo v péči děti. Cílem bylo umožnit dívce co nejširší kontakt s dětmi, aby se mohla naučit pečovat o děti v bezpečném prostředí specializovaného zařízení . **Vše se podařilo a dívka má již děti u sebe.**
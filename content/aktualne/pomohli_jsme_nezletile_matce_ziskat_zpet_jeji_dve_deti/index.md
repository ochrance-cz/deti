---
title: Pomohli jsme nezletilé matce získat zpět její dvě děti
date: 2023-12-04T14:00:37.721Z
perex: Dívka se na nás obrátila v situaci, kdy pobývala v dětském diagnostickém
  ústavu zaměřeném mj. na práci s nezletilými matkami. Chtěla totiž získat zpět
  do péče své dvě děti. Plán, který podporoval i OSPOD, však následně začali
  zpochybňovat jiní odborníci a usilovali o svěření jejích dětí do pěstounské
  péče.
---
Mluvili jsme přímo s dívkou i vychovatelkou, které důvěřuje. Zjišťovali jsme, zda a jakým způsobem jí pomáhá OSPOD a jaké možnosti mají zařízení, ve kterých žila ona i její děti.

> **Státní orgány musí věnovat zvýšenou pozornost situaci nezletilých matek a poskytnout jim co největší podporu a pomoc.**

Následně jsme podpořili OSPOD v tom, že je správné dívce pomoci, aby mohla znovu vychovávat své děti. Myslíme si, že v bezpečném prostředí zařízení zaměřeném na práci s nezletilými matkami má:

* jedinečnou příležitost dokázat, že to zvládne,
* největší možnou míru podpory, kterou k tomu potřebuje,
* příležitost doučit se i to, v čem si dosud nebyla jistá.

OSPOD proto podpořil žádosti dívky, aby si mohla brávat děti k sobě. Následně podpořil její přání i u soudů, které rozhodují, kdo bude vychovávat její děti.

**Vše se podařilo a dívka má již děti u sebe.**
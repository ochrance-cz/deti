---
title: Ombudsman vydal nový sborník o českém školství
date: "2021-04-07"
perex: >-
  Je možné, aby škola zakázala žákům používat mobilní telefony ve škole? Co
  dělat, když tě ve škole spolužáci šikanují? A co třeba kyberšikana – dá se
  proti ní také nějak bránit? Jaké máš možnosti, když se nepovede maturita nebo
  třeba přijímací zkoušky?
---

<p>Odpovědi nejenom na tyto otázky najdeš v čerstvé knižní novince, kterou vydal ombudsman. Jmenuje se Sborník stanovisek veřejného ochránce práv a jeho tématem je školství v České republice. Sborník obsahuje shrnutí případů, kterými se ombudsman v minulosti zabýval. O některých z nich se můžeš dozvědět také na těchto internetových stránkách.<img src="/media/skolstvi_sbornik.png.png" class="obrazek_vlevo obrazek_vpravo" height="306" width="206" alt="" /></p><p>Sborník není určený jen pro právníky, ale i pro žáky, studenty, rodiče, učitele a ředitele. Sborník je rozdělený do několika kapitol. Hned v úvodu najdeš krátké odpovědi na otázky z oblasti školství. Můžeš se například dozvědět, co je to inkluze, o které jsi možná už hodně slyšel/a ze zpráv v televizi nebo četl/a na internetu. Další část sborníku se dělí na předškolní vzdělávání, základní vzdělávání, střední vzdělávání a školní stravování. Takže si můžeš vybrat čtení podle toho, jaká oblast tě zajímá.</p><p><strong>Pokud tě tedy zajímá, co můžeš dělat při různých peripetiích ve škole, </strong><a href="https://www.ochrance.cz/vystupy/publikace/stanoviska/Sbornik_Skolstvi.pdf" target="_blank"><strong>neváhej se začíst</strong></a><strong>. Je přeci užitečné vědět, jaké máš ve škole práva a povinnosti.</strong></p>

---
title: Všchno nejlepší!
date: 2019-08-27T12:00:00
perex: >-
  Dnes je to přesně 10 let od doby, kdy je v České republice účinný
  antidiskriminační zákon. A proto vám představujeme vítězné video středoškolské
  soutěže Equal.doc.
---



Zajímalo nás, jak rovnost a diskriminaci vnímají dnešní mladí lidé. Kancelář ombudsmanky tedy k příležitosti 10. výročí antidiskriminačního zákona vyhlásila středoškolskou soutěž krátkých dokumentárních filmů Equal.doc. 



Porota, ve složení: dokumentaritska [Apolena Rychlíková](https://www.facebook.com/apolena.rychlikova), dokumentarista [Vít Klusák](https://www.facebook.com/vit.klusak), youtuberka Petra Voráčková ((Restless Child Travel Blog)[https://www.facebook.com/RestlessChildCZ/) a vládní zmocněnkyně pro lidská práva Martina Štěpánková, vybrala jako vítězné video &quot;Diskriminace&quot; autorek Emy Ostřížkové a Karolíny Žákové z Ostravy.



Koukni na ně tady: [https://www.youtube.com/watch?v=iBg6l-oyAW4](https://www.youtube.com/watch?v=iBg6l-oyAW4)



Hlavní cenou v soutěži Equal.doc bylo zážitkové vyhlášení výsledků v kanceláři ombudsmanky, promítání vítězného filmu na [Letní filmová škola Uherské Hradiště](https://www.facebook.com/letnifilmovaskola), vstupenka akreditace na [Mezinárodní festival dokumentárních filmů Ji.hlava](https://www.facebook.com/MFDFjihlava) a dokumentární workshop s Apolenou Rychlíkovou. Soutěž se konala pod záštitou [OSN Česká republika](https://www.facebook.com/OSNcz) a [Equinet - the European Network of Equality Bodies](https://www.facebook.com/EquinetEurope).



Antidiskriminační zákon rozpracovává zásadu rovnosti, kterou všem lidem zaručuje Listina základních práv a svobod. Antidiskriminační zákon dává právo soudně se bránit těm, kteří jsou znevýhodněni kvůli svému:




- věku,
- zdravotnímu postižení,
- národnosti, rase a etnickému původu,
- pohlaví či sexuální orientaci,
- náboženskému vyznání, víře a světovému názoru. 



Zákon říká, že nic z toho by nemělo člověku bránit v přístupu ke službám a zboží, k zaměstnání a podnikání, k zdravotní péči a vzdělání, k sociálnímu zabezpečení a ke členství v profesních komorách a odborech.



---
title: Na práva dětí nesmí stát zapomínat ani během krize
date: '2020-12-04'
perex: >-
  Upozorňuje na to Výbor pro práva dítěte, ve kterém působí i Monika Šimůnková,
  zástupkyně ombudsmana.

---


<p>Výbor pro práva dítěte vypracoval desatero doporučení týkající se rodin a dětí. Jedná se o reakci na koronavirovou krizi. Shrnuje oblasti, ve kterých právě v této době vznikaly či vznikají problémy. Výbor tímto doporučením vyzývá Vládu, aby při přijímání opatření pamatovala na děti, jejich práva a potřeby. K této výzvě se připojujeme. </p><p><strong>Kompletní znění desatera doporučení najdeš </strong><a href="https://www.vlada.cz/cz/ppov/zmocnenkyne-vlady-pro-lidska-prava/aktuality/nezapominejme-v-krizi-chranit-deti-i-jejich-prava--185186/" target="_blank"><strong>zde</strong></a><strong>. Přinášíme ti zjednodušení. Ale pozor! Zjednodušení má své limity. Někdy je možné z níže uvedených pravidel udělat výjimku.</strong></p><strong></strong><ol><li><h5>V nemocnici s tebou může být máma nebo táta.</h5></li><li><h5>Rodiče za tebou mohou na návštěvu do dětského domova a dalších zařízení pro děti.</h5></li><li><h5>Můžeš na návštěvu za rodičem i do vězení.&nbsp;</h5></li><li><h5>Dokud je to možné, měly by být školy otevřené. V dětských domovech se školou a výchovných ústavech by se školy neměly zavírat vůbec.</h5></li><li><h5>Máš-li speciálními vzdělávací potřeby, máš právo na podpůrná opatření i během distančního vzdělávání.</h5></li><li><h5>Pokud to ty a tvá rodina potřebuje, měly by vám být i v krizové situaci dál poskytovány sociálně-aktivizační služby pro rodiny s dětmi, asistenční, odlehčovací i další podpůrné služby pro rodiny dětí se zdravotním postižením.</h5></li><li><h5>Pokud s tebou musí zůstat doma rodiče a nemohou tak pracovat, měli by od státu dostat finanční podporu.</h5></li><li><h5>Obce by měly být v této době shovívavé k problémům tvých rodičů platit za bydlení.</h5></li><li><h5>Soudy, které se tě dotýkají, by neměly být kvůli krizové situaci odkládány.&nbsp;</h5></li><li><h5>Pokud kvůli krizové situaci máš strach a bojíš se, co bude, měla by ti být poskytnuta krizová pomoc. </h5></li></ol>


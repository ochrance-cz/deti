---
title: Každé dítě má právo na vzdělání, kvalitní život a patří do naší společnosti.
date: 2023-09-05T12:17:19.438Z
perex: Podporujeme různé aktivity, které pomáhají dětem s postižením se kvalitně
  vzdělávat a zapojovat do běžného života.
attachments: []
---
I proto zástupce ombudsmana Vít Alexander Schorm včera symbolicky zahájil nový školní rok v jedné z pražských škol pro děti s kombinovaným postižením. 

![Zástupce ombudsmana a zmocněnkyně pro lidská práva při zahájení školního roku ve škole Smiling Crocodile. ](2.jpg "Zdroj: Smiling Crocodile")

![Zahájení školního roku ve škole Smiling Crocodile.](20230904_092546.jpg "Zdroj: Smiling Crocodile")

Zúčastnil se také předávání osvědčení úspěšným absolventům Tranzitního programu společnosti [Agapo](https://www.facebook.com/agapo.cz) "Ze školy do práce". V rámci toho mohlo osmadvacet jihomoravských středoškoláků celý rok chodit na praxi k některému z dvaceti zaměstnavatelů v regionu. Díky stážím si mladí lidé se speciálními vzdělávacími potřebami vyzkoušeli, jak to chodí v práci. Učili se samostatně [](<>)plnit pracovní povinnosti, komunikovat, řešit nové situace a spolupracovat s kolegy. Zaměstnavatelé si zase ověřili, že díky stážím je přechod do práce snazší nejen pro budoucí zaměstnance, ale právě i pro společnosti, které je zaměstnají. 



![Předávání osvědčení úspěšným absolventům Tranzitního programu společnosti Agapo "Ze školy do práce" proběhlo za účasti zástupce ombudsmana v prostorech naší Kanceláře.](372985651_611456624502945_7995546035226120878_n.jpg "Zástupce ombudsmana  prozradil, že v příštích letech nabídne i naše Kancelář stáže v tranzitním programu.")

![Předávání osvědčení úspěšným absolventům Tranzitního programu společnosti Agapo "Ze školy do práce" proběhlo za účasti zástupce ombudsmana v prostorech naší Kanceláře.](373550900_611457981169476_340965469109437452_n.jpg)
---
title: Ani kvůli Koroňáku by děti neměly zůstávat v nemocnicích samy
date: '2020-04-29'
perex: >-
  Děti mají právo, aby s nimi v nemocnici pobývali i jejich rodiče. Toto právo
  nemocnice nemůže nepřiměřeně omezit nebo zakázat ani v dnešní „koronavirové“
  době.

---




S ohledem na současnou situaci je jasné, že se rodiče budou muset podrobit například měření teploty a povinnosti nosit ochranné pomůcky (respirátory, rukavice, ochranné obleky apod.). A je odůvodnitelné, když nemocnice zakáže přítomnost v nemocnici rodiči, který bude vykazovat projevy nemoci (má teplotu, smrká, kašle apod.).



Nemocnice však musí přistupovat k situaci každého dětského pacienta či pacientky individuálně. Měla by rozumně a transparentně nastavit pravidla, při jejichž dodržování bude moci rodič či jiná blízká osoba pobývat v nemocnici s dítětem. Nemocnice by se také měla snažit, aby s dítětem v případě zájmu mohli zůstat oba rodiče.



Líbí se nám doporučení Ministerstva zdravotnictví, můžete si ho přečíst [tady](https://koronavirus.mzcr.cz/metodicke-doporuceni-k-pritomnosti-zakonnych-zastupcu-u-nezletilych-pacientu-v-dobe-nouzoveho-stavu/).



A když si budete chtít přečíst podrobnější informace, podívejte se [sem](https://deti.ochrance.cz/deti-v-nemocnici-maji-pravo-na-pritomnost-rodice/). 




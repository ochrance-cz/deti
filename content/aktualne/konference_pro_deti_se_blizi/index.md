---
title: Konference pro děti se blíží
draft: true
date: 2022-05-13T06:52:29.678Z
perex: Už od nás víš, že na 15. června 2022 chystáme něco velkého *–* naši první
  konferenci pro děti **Jak ombudsman pomáhá dětem**! A zájem o ni je veliký.
---
Do [soutěže](https://deti.ochrance.cz/aktualne/vyzva/), jejíž hlavní výhrou byla možnost účastnit se osobně konference pro děti, se přihlásilo téměř 400 dětí z 33 základních škol a víceletých gymnázií z celé České republiky. Hodnotili jsme téměř 80 soutěžních příspěvků *–* videa, písničky, povídky, plakáty, obrázky, básničky,... Bylo opravdu z čeho vybírat. 

Ač bychom nejraději pozvali na konferenci pro děti všechny zúčastněné, museli jsme z kapacitních důvodů vybrat 90. **Tímto gratulujeme vybraným dětem z:** 

* Bolevecké základní školy v Plzni,
* Gymnázia Olgy Havlové v Ostravě-Porubě,
* Podkrušnohorské svobodné základní školy v Údlicích,
* Sportovní základní školy A. Sochora v Duchcově,
* Základní školy v Raspenavě,
* Základní školy T. G. Masaryka v Hrádku nad Nisou,
* Základní školy Dr. E. Beneše v Bystřici,
* Základní školy v České Vsi,
* Základní školy Maxe Švabinského v Teplicích,
* Základní školy Vítězné v Litovli, 
* Základní školy Vrchní v Opavě, 
* Základní školy Komenského v Starém Městě, 
* ZŠ Stará Čtvrť v Údlicích.

> **Části konference pro děti se může zúčastnit každý! V čase od 13:15 do 14:30 bude probíhat diskuze dětí s ombudsmanem a jeho zástupkyní. Sleduj nás on-line přes stream, který najdeš v den konference na hlavní stránce www.deti.ochrance.cz. Chtěl/a bys ombudsmanovi a jeho zástupkyni také položit otázku? Jasně! Napiš ji předem nebo v průběhu diskuze na deti@ochrance.cz (předmět e-mailu "participace-otázka").**
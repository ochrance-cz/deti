---
title: Chceš změnit své příjmení? Soud musí přímo zjistit tvůj názor
date: '2016-01-07'
perex: >-
  Ústavní soud v nedávné době rozhodl, že o tak zásadní otázce, jakou je změna
  příjmení, nemůže soud zodpovědně rozhodovat bez kontaktu s tím, jehož se změna
  přímo dotýká

---


<p class="MsoNoSpacing">Tento postup vyplývá z&nbsp;čl. 12 Úmluvy o právech dítěte, podle kterého má dítě, které je schopno formulovat vlastní názory, právo tyto názory svobodně vyjadřovat ve všech záležitostech, které se ho dotýkají (nejen tedy v&nbsp;případě změny příjmení). Názorům dítěte se musí věnovat patřičná pozornost odpovídající jeho věku a vyspělosti. Za tímto účelem se dítěti zejména poskytuje možnost, aby bylo slyšeno v&nbsp;každém soudním nebo správním řízení, které se ho týká. </p><p>Z&nbsp;toho tedy plyne, že soudce by měl zjistit názor dítěte přímo před soudem (nebrání-li tomu zvlášť významné okolnosti). Opačným postupem by mohlo dojít k zásahu do ústavně zaručeného práva na spravedlivý proces, garantovaného v&nbsp;čl. 36 odst. 1 Listiny základních práv a svobod. </p><p>Ústavní soud ovšem dodává, že v&nbsp;žádném případě nelze z&nbsp;čl. 12 Úmluvy o právech dítěte dovodit, že by názor dítěte byl pro soud zavazující a že by tudíž nemohl rozhodnout odlišně od tohoto názoru. V&nbsp;opačném případě by totiž bylo jakékoliv soudní řízení nadbytečné – postačovalo by, aby se všechny dotčené osoby a orgány dozvěděly o názoru dítěte a z&nbsp;něj pak ve své činnosti nadále vycházely. </p><p>Celý text nálezu Ústavního soudu sp. zn. IV. ÚS 3900/14 ze dne 4. listopadu 2015 je dostupný&nbsp;<a title="Otevření do nového okna" href="http://www.usoud.cz/fileadmin/user_upload/Tiskova_mluvci/Publikovane_nalezy/IV._US_3900_14_an.pdf" target="_blank">zde</a>&nbsp;<img alt="" src="typo3/ext/od_linkdesc/icons/external.gif" class="od_linkdesc_icon_external" />. </p><a name="_GoBack"></a>


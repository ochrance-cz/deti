---
title: Neboj se zeptat! Nezdráhej se mluvit o svých pocitech!
date: 2022-02-28T12:00:00.000Z
perex: >-
  Na Ukrajině je válka! Mluví o tom v televizi, ve škole, mluví o tom i doma a
  taky kamarádi. Vyskakuje to na sociálních sítích.
---



Nevadí, že nerozumíš tomu, co se přesně děje a proč. Válečný konflikt je vážná a moc složitá věc. A je přirozené, že máš strach. Neboj se o svých pocitech mluvit, je to důležité. Zkus se na aktuální dění zeptat rodičů, prarodičů nebo učitelů ve škole. Společné sdílení a vzájemná podpora jsou nejlepší řešení, jak zvládnout tuto náročnou situaci.



Kouknout můžeš i na reportáž ve [Zprávičkách](https://decko.ceskatelevize.cz/video/i896371) na ČT:D.



Pokud přesto nevíš, jak se svými pocity naložit a je ti z toho smutno, můžeš zavolat na některou z linek bezpečí. Bezplatně (pro děti a prezenčně studující do 25 let včetně) a nonstop třeba na 116 111. Více informací najdeš také na [www.linkabezpeci.cz](http://www.linkabezpeci.cz).



Zároveň nezapomeň, že Tví kamarádi a kamarádky pocházející z Ruska či Ukrajiny za aktuální situaci nemohou.



![](/media/UKRAJIN_TIPY_LINKA_BEZPECI.jpg.jpg) 

**[zdroj letáku: (www.linka.bezpeci.cz](http://www.linka.bezpeci.cz))**

Rodiče, pokud přemýšlíte, jak s dětmi o válce mluvit, inspirovat se můžete u [organizace Locika ](https://www.centrumlocika.cz/novinky/jak-mluvit-s-detmi-o-valce)nebo u [Skautů](https://www.skaut.cz/jak-mluvit-s-detmi-o-valce/).



---
title: Přispěli jsme ke zrušení plošných zákazů vycházek v dětském domově
date: 2024-03-01T14:01:34.326Z
perex: Dvěma dětem z dětského domova se nelíbilo, že v prvních týdnech svého
  pobytu nemohly chodit ven bez doprovodu vychovatelů. Na vycházku za hranice
  města pak nesmělo chodit žádné dítě.
---
{{< icon "nesouhlas.png" >}}

Dětský domov jsme kritizovali, že plošně omezuje právo nově přijímaných dětí na vycházky. Vycházky lze totiž omezit jen v odůvodněných případech. 

Po dětském domově jsme chtěli, aby přehodnotil praxi, která dětem neumožňovala pohyb při vycházkách mimo území města. Toto pravidlo se nám nelíbilo zejména u dospívajících. Postrádalo smysl také u dětí, které běžně dojíždějí do škol mimo město. 

Ředitelka dětského domova přijala naše hodnocení pozitivně. 

1. **Zrušila plošný zákaz samostatných vycházek u nově přijímaných dětí.**
2. **Chce po vychovatelích dětského domova, aby co nejlépe poznali nově příchozí dítě a vyhodnotili možná rizika pro jejich volné vycházky ve městě i mimo něj.** 

> Co všechno jsme s ředitelkou dětského domova řešili, se může dočíst ve [zprávě o šetření.](https://eso.ochrance.cz/Nalezene/Edit/12100)
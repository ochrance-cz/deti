---
title: Ústavní soud se zastal dětí, za které rodiče neplatili popelnice
date: '2017-09-11'
perex: >-
  Poplatky za popelnice mají za děti zaplatit jejich rodiče. Bohužel pokud
  rodiče v minulosti poplatek neplatili, vznikal dluh dětem. Ústavní soud nyní
  rozhodl, že poplatky za popelnice do roku 2013 nelze po dětech nadále vymáhat.

---


<p class="MsoNormal"><strong></strong></p><p class="MsoNormal"><strong>Poplatek za popelnice do roku 2013</strong><p class="MsoNormal">Po rozhodnutí Ústavního soudu musí obecní úřady neprodleně zastavit exekuci. Pokud obecní úřad exekuci sám nezastaví, je třeba se bránit podáním <strong>návrhu na zastavení exekuce</strong>. Nezastaví-li úřad exekuci, můžete se obrátit na ombudsmanku. </p><p class="MsoNormal"><strong>Poplatek za popelnice za&nbsp;roky 2013 až 2015</strong><p class="MsoNormal">Pokud obecní úřad uložil dítěti poplatky za roky 2013 až 2015, rozhodnutí Ústavního soudu na ně automaticky nedopadá. Ombudsmanka se však domnívá, že ani&nbsp;v&nbsp;těchto případech úřad nesmí poplatky nadále vymáhat. Pokuste se proto i v&nbsp;těchto situacích bránit podáním návrhu na zastavení exekuce. </p><p class="MsoNormal"></p><p class="MsoNormal">Vždy je také možné <strong>požádat o&nbsp;prominutí poplatků</strong>. Žádost o&nbsp;prominutí není zpoplatněna. Nevyhoví-li úřad Vaší žádosti, můžete se opět obrátit na ombudsmanku.</p><p>Nevíte-li, jaké poplatky po Vás úřad vymáhá, můžete nahlédnout do spisu přímo na úřadě a pořídit si z&nbsp;něj kopie (například i prostřednictvím mobilního telefonu nebo fotoaparátu). Podrobnější informace k&nbsp;možnostem obrany naleznete v&nbsp;tiskové zprávě <strong><a href="https://www.ochrance.cz/aktualne/tiskove-zpravy-2017/po-nezletilych-nelze-v-bezicich-exekucich-vymahat-poplatky-za-komunalni-odpad-za-obdobi-do/" target="_blank">https://www.ochrance.cz/aktualne/tiskove-zpravy-2017/po-nezletilych-nelze-v-bezicich-exekucich-vymahat-poplatky-za-komunalni-odpad-za-obdobi-do/</a></strong>.</p></p></p>


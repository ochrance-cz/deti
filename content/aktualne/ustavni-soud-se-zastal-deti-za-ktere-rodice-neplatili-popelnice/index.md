---
title: Ústavní soud se zastal dětí, za které rodiče neplatili popelnice
date: 2017-09-11T12:00:00
perex: >-
  Poplatky za popelnice mají za děti zaplatit jejich rodiče. Bohužel pokud
  rodiče v minulosti poplatek neplatili, vznikal dluh dětem. Ústavní soud nyní
  rozhodl, že poplatky za popelnice do roku 2013 nelze po dětech nadále vymáhat.
---







**Poplatek za popelnice do roku 2013** 

Po rozhodnutí Ústavního soudu musí obecní úřady neprodleně zastavit exekuci. Pokud obecní úřad exekuci sám nezastaví, je třeba se bránit podáním **návrhu na zastavení exekuce**. Nezastaví-li úřad exekuci, můžete se obrátit na ombudsmanku. 



**Poplatek za popelnice za roky 2013 až 2015** 

Pokud obecní úřad uložil dítěti poplatky za roky 2013 až 2015, rozhodnutí Ústavního soudu na ně automaticky nedopadá. Ombudsmanka se však domnívá, že ani v těchto případech úřad nesmí poplatky nadále vymáhat. Pokuste se proto i v těchto situacích bránit podáním návrhu na zastavení exekuce. 







Vždy je také možné **požádat o prominutí poplatků**. Žádost o prominutí není zpoplatněna. Nevyhoví-li úřad Vaší žádosti, můžete se opět obrátit na ombudsmanku.



Nevíte-li, jaké poplatky po Vás úřad vymáhá, můžete nahlédnout do spisu přímo na úřadě a pořídit si z něj kopie (například i prostřednictvím mobilního telefonu nebo fotoaparátu). Podrobnější informace k možnostem obrany naleznete v tiskové zprávě **[https://www.ochrance.cz/aktualne/tiskove-zpravy-2017/po-nezletilych-nelze-v-bezicich-exekucich-vymahat-poplatky-za-komunalni-odpad-za-obdobi-do/](https://www.ochrance.cz/aktualne/tiskove-zpravy-2017/po-nezletilych-nelze-v-bezicich-exekucich-vymahat-poplatky-za-komunalni-odpad-za-obdobi-do/)**.







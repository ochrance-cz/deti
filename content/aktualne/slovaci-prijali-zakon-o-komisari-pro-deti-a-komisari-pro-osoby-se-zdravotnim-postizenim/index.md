---
title: >-
  Slováci přijali zákon o komisaři pro děti a komisaři pro osoby se zdravotním
  postižením
date: 2015-11-26T12:00:00.000Z
perex: >-
  Dne 25.9.2015 přijala Národní rada Slovenské republiky zákon o komisaři pro
  děti a komisaři pro osoby se zdravotním postižením. Zajímá Tě, co bude komisař
  pro děti dělat?
---



Komisař pro děti bude mít za úkol podílet se na ochraně práv dětí a prosazování jejich práv. Na komisaře se může obrátit přímo každé dítě, a to bez vědomí rodičů nebo jiných pečovatelů. Komisař může jednat tedy na základě konkrétní stížnosti nebo i sám z vlastní iniciativy. Vedle toho také bude monitorovat oblast práv dětí, spolupracovat přímo s dětmi nebo zvyšovat povědomí o právech dětí. 



Slovenský komisař bude mít podobné úkoly jako dětský ombudsman, kterého mají některé evropské státy. Každý stát má ale trochu jiný model, někde není samostatný úřad, ale úkoly dětského ombudsmana vykonává běžný ombudsman, jiné státy mají speciální osobu, která se jmenuje různě, některé státy nemají prozatím nic - třeba Česká republika. 



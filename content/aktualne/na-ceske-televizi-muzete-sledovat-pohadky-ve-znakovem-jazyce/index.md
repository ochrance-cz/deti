---
title: Na České televizi můžete sledovat pohádky ve znakovém jazyce
date: "2018-11-06"
perex: >-
  Moc se nám líbí, že Déčko České televize v rámci přístupnosti pořadů myslí i
  na nejmenší se sluchovým postižením. Stejným pohádkám a příběhům tak rozumí
  jak děti zdravé, tak ty se sluchovým postižením.
---

<p>Veterinář Dr. Žako a jeho papoušek Žako Kongo – to jsou hlavní představitelé pořadu <strong>Dr. Žako</strong>. Poťouchlý veterinář (podání v herce Radima Fialy) ve své ordinaci čte napínavé pohádky a zvířecí příběhy z pera Lucie Křesťanové, zatímco jeho společník, rukama mluvící papoušek (herec Martin Kulda), mu u toho asistuje. V příbězích vystupuje také dalších deset neslyšících herců v krásných kostýmech, kteří pohádky pomáhají tlumočit do znakového jazyka. Kompletní archiv pořadu najdete na <a href="https://decko.ceskatelevize.cz/dr-zako" target="_blank">webových stránkách pořadu</a>.</p><p>Pokud se chcete naučit mluvit rukama, koukněte na pořad <strong>Hopsasa</strong>. Malí herci – Nela a Jindra Vás to naučí. A navíc, nebo hlavně, si s nimi zacvičíte, rozhýbete se a samozřejmě si zahopsáte. A je úplně jedno, zda slyšíte, nebo ne. Malým průvodcům pomáhá kamarád Hops (herec Robert Milič) a uklízečka Kutivá (herečka Kamila Valůšková). Kompletní archiv pořadu, lexikon znaků, básničky i pohybové výzvy najdete na <a href="https://decko.ceskatelevize.cz/hopsasa" target="_blank">webových stránkách pořadu</a>. </p><h4><br />Proč nás aktivita ČT :D zajímá?</h4><p>O ledna 2018 je úkolem veřejného ochránce práv <strong>monitorovat práva osob se zdravotním postižením</strong>. Zabýváme se tak různými oblastmi života lidí se zdravotním postižením, provádíme výzkumy, vydáváme doporučení a navrhujeme opatření, která by lidem s postižením měla pomoci. Chcete kouknout, čeho se problémy mohou dotknout? Mrkněte na <a href="https://www.ochrance.cz/monitorovani-prav-lidi-se-zdravotnim-postizenim/" target="_blank">videa</a>.</p>

---
title: Děti v pěstounské péči potřebují kontakt s biologickou rodinou
date: '2019-09-25'
perex: >-
  Dnes a zítra probíhá v Kanceláři veřejného ochránce práv pod záštitou
  ombudsmanky konference organizace Triáda pomáhající rodinám a pěstounům s
  názvem "Aktuální otázky péče o děti separované od rodičů".

---


<p>Ochránkyně na konferenci vystoupí a bude hovořit mj. o právech dětí svěřených do pěstounské péče na kontakt s rodinou.</p><p>Ombudsmanka je přesvědčená, že pro děti je důležité mít možnost znát svoji rodinu a udržovat s ní kontakt, přestože se rodina o dítě nemůže z různých důvodů starat. Vychází z názoru psychologů, že děti mají možnost prostřednictvím kontaktu se svými příbuznými poznat svoji minulost, lépe se zorientovat ve svém životě a vytvořit si reálný obraz o svých rodičích. Pěstouni zase mohou lépe porozumět přijatému dítěti (psycholožka M. Hortová).</p><p>Všichni, kdo s dětmi, pěstouny a rodinami pracují, by jim v tom proto měli pomáhat a ne klást překážky.</p>


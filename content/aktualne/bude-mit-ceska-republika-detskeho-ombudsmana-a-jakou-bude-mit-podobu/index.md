---
title: Bude mít Česká republika dětského ombudsmana a jakou bude mít podobu?
date: "2020-07-04"
perex: >-
  O tom aktuálně probíhá debata. Vláda a následně všichni zákonodárci se budou
  zabývat návrhem zákona o zřízení ochránce práv dětí. Ombudsman Stanislav
  Křeček zaslal Vládě nesouhlasné stanovisko k předloze zákona.
---

<p>Zřízení dětského ombudsmana Stanislav Křeček podporuje. Výhrady však má zejména k rozdělení kompetencí mezi ním a nově vzniklou institucí. </p><p>Návrh totiž předpokládá, že nový úřad převezme veškerou agendu veřejného ochránce práv, která se dotýká osob mladších 18 let. To podle ombudsmana není dost dobře možné. Mnoho stížností, které dostává, se totiž dotýkají současně dětí i dospělých. Velké komplikace by přijetí zákona představovalo také pro provádění návštěv zařízení a ochranu jejich klientů před špatným zacházením. V mnoha z nich se totiž nacházejí jak dospělí, tak děti.</p><p>Kompletní stanovisko ombudsmana naleznete <a href="https://www.ochrance.cz/fileadmin/user_upload/Zvlastni_opravneni/Vlada/Stanovisko-detsky-ombudman.pdf" target="_blank">zde</a>.</p>

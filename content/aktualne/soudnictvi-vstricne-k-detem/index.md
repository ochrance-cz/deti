---
title: Soudnictví vstřícné k dětem
date: '2016-12-05'
perex: >-
  Konflikty rodičů, rozchody i rozvody, jsou běžnou součástí našeho života.
  Můžeme si přát, aby tomu tak nebylo, ale skutečnost nezměníme. Rádi bychom ale
  zmírnili dopady těchto konfliktů na děti. Odpověď na  otázku „Jaký je nejlepší
  zájem konkrétního dítěte?“ hledal také seminář pořádaný v Senátu s názvem
  Budoucnost rodinněprávního soudnictví aneb justice vstřícná k dětem.

---


<p class="MsoNormal">Seminář Budoucnost rodinněprávního soudnictví aneb justice vstřícná k&nbsp;dětem se konal 19.&nbsp;října 2016 v&nbsp;Senátu. Pořádala ho místopředsedkyně Senátu Mgr.&nbsp;Miluše Horská, veřejná ochránkyně práv Mgr.&nbsp;Anna Šabatová, Ph.D. a&nbsp;předsedkyně Spolku rodinněprávních a&nbsp;opatrovnických soudců JUDr. Libuše Kantůrková. </p><p class="MsoNormal"></p><p class="MsoNormal">Jednotliví řečníci přišli z&nbsp;ministerstev, soudů, byli mezi nimi i právníci nebo sociální pracovníci. Shodli se, že: </p><p class="MsoNormal"></p><ul type="disc"><li class="MsoNormal">této agendě je věnována nedostatečná pozornost;</li><li class="MsoNormal">někteří soudci řeší až&nbsp;70&nbsp;nových případů měsíčně;</li><li class="MsoNormal">řízení trvá dlouho a&nbsp;poškozuje tak právo dítěte na&nbsp;spravedlivý proces;</li><li class="MsoNormal">případy často dostávají začínající soudci nebo soudci, kteří jinde selhali;</li><li class="MsoNormal">soudní síně nejsou uzpůsobeny pro práci s&nbsp;dětmi – chybí třeba speciální místnosti, které by zajistily nestresující prostředí;</li><li class="MsoNormal">chybí specializovaní soudci a&nbsp;senáty pro rozhodování rodinněprávních sporů;</li><li class="MsoNormal">zatímco každý z&nbsp;rodičů dokáže před soudem hájit svůj osobní zájem, zájem dítěte se ztrácí;</li><li class="MsoNormal">názor dítěte na&nbsp;budoucí upořádání jeho života často není vůbec brán v&nbsp;potaz.</li></ul><p class="MsoNormal"><strong>Zvukový záznam</strong> semináře je možné najít <strong><a href="https://www.youtube.com/watch?v=tmdNS76oxvI" target="_blank">zde</a></strong>. </p><p class="MsoNormal"><strong></strong></p>


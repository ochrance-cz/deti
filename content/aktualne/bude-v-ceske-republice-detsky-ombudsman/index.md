---
title: Bude v České republice dětský ombudsman?
date: "2017-05-31"
perex: >-
  Včera proběhlo velké jednání organizované ministrem pro lidská práva Janem
  Chvojkou k možnostem zřízení institutu dětského ombudsmana.
---



Dětský ombudsman by mohl podrobněji a důkladněji sledovat dopad nových zákonů na práva dětí garantovaná Úmluvou o právech dětí, realizovat pro děti školení a workshopy týkající se jejich práv i řešit individuální podněty dětí. Česká republika je jednou z posledních zemí v Evropě, která tuto instituci zatím nemá. Ani včerejší jednání však nepřineslo shodu nad tím, kdo by post dětského ombudsmana měl zastávat. Jako možnost se nabízí jak zřízení samostatné instituce, tak svěření tohoto oprávnění veřejnému ochránci práv. 



  



Současná veřejná ochránkyně práv se nové působnosti nebrání ani o ni neusiluje. Upozornila však, že pro její naplňování aktuálně nemá dostatek zaměstnanců a financí. Další vývoj tak hodlá sledovat.



  



  



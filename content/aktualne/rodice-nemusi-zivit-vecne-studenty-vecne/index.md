---
title: Rodiče nemusí živit „věčné studenty“ věčně
date: '2014-11-14'
perex: >-
  Ústavní soud dal za pravdu otci 22 letého studenta a rozhodl, že rodič nemá
  povinnost živit své dítě, pokud toto nedůvodně prodlužuje své středoškolské
  studium.

---


<p>Student v&nbsp;daném případě dokončil strojní školu, byl v&nbsp;evidenci úřadu práce a poté se vrátil do školy a nastoupil na zcela nový čtyřletý obor, a to na soukromé škole. Student navíc ve svých 22 letech nastoupil teprve do 3. ročníku, školu nenavštěvuje řádně, má hodně absencí, které si sám omlouvá. </p><p>I když podle zákona trvá vyživovací povinnost rodičů k dětem do té doby, dokud děti nejsou samy schopny se živit, v&nbsp;daném případě dospěl Ústavní soud k&nbsp;závěru, že již rodiče nejsou povinni synovi na výživu přispívat. </p><p>Samozřejmě většinou platí, že pokud dítě studuje na střední nebo vysoké škole, živí ho po dobu studia rodiče. Podle Ústavního soudu by však studium nemělo být samoúčelné a vyživovaná osoba by si tímto způsobem neměla pouze tzv. „prodlužovat mládí“. Jak Ústavní soud (již v&nbsp;minulosti) uvedl „za situace, kdy studium nezletilého nenese znaky soustavnosti a cílevědomosti, nelze na rodiči spravedlivě požadovat, aby vynakládal peněžní prostředky, které by ve svém výsledku nepřispívaly k osobnímu rozvoji dítěte.“</p>


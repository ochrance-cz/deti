---
title: Jaká omezení tě čekají na táboře kvůli koronaviru?
date: 2020-07-24T12:00:00
perex: >-
  Dlouho se nevědělo, zda letošní tábory vůbec proběhnou. Nakonec vše dobře
  dopadlo. Oproti loňsku se však musíš nachystat na několik změn.
---



Než odjedeš na tábor, musí některý z tvých rodičů podepsat **prohlášení** , že nemáš příznaky nemoci. Doložit musíš také **posudek od lékaře** o zdravotní způsobilosti.



Na táboře si budeš muset **mýt ruce** v teplé vodě tekutým mýdlem a utřít se do jednorázových ručníků. Jinak musíš použít ještě dezinfekci.



Musíš se připravit také na to, že letos **budete jen minimálně** cestovat veřejnou dopravou, navštěvovat koupaliště nebo výletovat do okolních měst. Omezeny mohou být také návštěvy rodičů na táboře. Letos bys také **neměl/a pomáhat s úklidem tábora a s vařením**.



## A co roušky? 



Roušku na táboře ani ve volné přírodě **nebudeš muset nosit**. Dodržovat nebudete ani žádné předepsané rozestupy. Případné nošení roušek ale může určit pořadatel podle aktuální situace. 



Ochranné pracovní prostředky (roušky, rukavice,…) ale budou nosit ti, kdo zajišťují jídlo, úklid nebo zdravotní dohled.



## Co když na táboře nebo po něm někdo onemocní?



Při podezření na infekci se pořadatelé spojí s krajskou hygienickou stanicí, která rozhodne co dál.



Pokud bys onemocněl/a do 14 dnů po návratu z tábora, **musejí tví rodiče sami kontaktovat** krajskou hygienickou stanici v kraji, kde se tábor pořádal.



**Víc informací k pořádání dětských táborů** [**zde**](https://koronavirus.mzcr.cz/wp-content/uploads/2020/06/tabory_rekreace_1906.pdf).





**Hodit by se ti mohly také informace z příručky [Prázdniny bezpečně ombudsmanem](https://www.ochrance.cz/fileadmin/user_upload/Letaky/Prazdniny-bezpecne.pdf?fbclid=IwAR3iz4VzHF1s1pBW2c4GEb4ojGUTKSH0VUc-yXgS1iiDfoQDNPz15hpCowU).**





![](/media/17_letni_tabor.png.png) 



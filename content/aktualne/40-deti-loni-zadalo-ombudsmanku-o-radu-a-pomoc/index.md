---
title: 40 dětí loni žádalo ombudsmanku o radu a pomoc
date: '2018-04-11'
perex: ''

---


<p>Mezi osmi tisíci podnětů, které ombudsmanka v&nbsp;loňském roce dostala, bylo i 40 od dětí a náctiletých. Pomoc a radu hledali hlavně kvůli problémům v&nbsp;rodině, když se např. rodiče nechtějí a nemohou dohodnout na tom, u kterého z&nbsp;nich budou děti po rozvodu žít a jak často se budou stýkat s&nbsp;druhým z&nbsp;nich. Děti si pak ověřují, jestli samy mohou někde říct, jak by si to přály. Druhým tématem je život v&nbsp;dětském domově, stížnosti na podmínky v&nbsp;něm, dotazy na to, jaká jsou jejich práva apod. Kromě těchto dvou větších témat se děti a náctiletí ptají na záležitosti týkající se školy, brigád, možnosti samostatně nakupovat v&nbsp;eshopech. Někdy se také radí o věcech, kterými by se ve svém věku trápit neměly, třeba složitou sociální situací rodiny, dluhy rodičů apod.</p><p> Podněty od dětí řešíme vždy přednostně, rychle a neformálně prostřednictvím e-mailů nebo telefonátů. Respektujeme také soukromí dětí, takže pokud ověřujeme nebo zjišťujeme informace na úřadech, děláme to tak, aby totožnost dětí byla chráněna.</p>


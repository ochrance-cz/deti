---
title: Mezinárodní den nevidomých
date: '2015-11-13'
perex: >-
  Vždy 13. listopadu se slaví mezinárodní den nevidomých. Dokážete si
  představit, že byste otevřeli oči a nic neviděli? Pracovníci z Kanceláře
  ombudsmanky si to na vlastní kůži vyzkoušeli.

---


<p>Nevidomý člověk totiž musí čelit každý den mnoha překážkám, které si prostě neumíme představit. Aby se pracovníci Kanceláře ombudsmanky dokázali lépe vžít do pocitů nevidomých a museli více zapojit jiné smysly, jako sluch a hmat, vyzkoušeli si to na <strong>dvoudenním semináři</strong> věnovaném komunikaci s&nbsp;osobami se zdravotním postižením. Dostali <strong>klapky na oči</strong>, <strong>hůl do ruky</strong>, a plnili zadané úkoly. Totéž následovalo například i s&nbsp;<strong>vozíkem</strong> pro osoby se zdravotním postižením. Ombudsmanka věří, že na základě této zkušenosti dokáží její pracovníci v&nbsp;praxi vstřícněji přistupovat k&nbsp;osobám s&nbsp;postižením. </p><p>Praktickým otázkám z&nbsp;každodenního života osob se zdravotním postižením se ombudsmanka věnuje na základě stížností konkrétních osob na diskriminaci. V&nbsp;minulosti proto bylo vydáno například <strong><a title="Otevření do nového okna" href="http://www.ochrance.cz/fileadmin/user_upload/DISKRIMINACE/Doporuceni/31-10-DIS-JKV_doporuceni-psi.pdf" target="_blank">doporučení pro přístup vodicích a asistenčních psů do veřejných prostor</a>&nbsp;<img alt="" src="typo3/ext/od_linkdesc/icons/external.gif" class="od_linkdesc_icon_external" /></strong>. Vodící a asistenční psy totiž pomáhají po výcviku svého pána vést, ale také například najít dveře nebo volnou židli. Vodící a asistenční pes je tedy pomocníkem, který pomáhá nevidomému člověku s&nbsp;orientací v&nbsp;prostoru, je tedy s&nbsp;trochou nadsázky spíše zdravotní pomůckou než zvířetem. Proto může tento pes svého pána doprovázet v&nbsp;podstatě všude – do obchodu, do restaurace, na úřad ale i do nemocnice nebo vlaku. </p><p>A jak lidé se zrakovým postižením čtou nebo píší? Ke čtení používají hmatové písmo, <strong>tzv. Braillovo písmo</strong>, kdy jednotlivé rozmístění výstupků na papíře znamená určité písmeno nebo číslo a za pomocí zvláštního stroje mohou v&nbsp;Braillově písmu napsat text. Také existuje počítačový program, který text přečte, případně předčítá, co člověk napsal. Obdobně funguje i například mobilní telefon. </p><p>Pomoc techniky se ale nedá použit vždy a všude, proto se <strong>neboj osobě se zrakovým postižením nabídnout třeba na ulici pomoc</strong>. Měj ale na paměti, že svou pomoc skutečně nabízíš, nikoli vnucuješ, a nezapomínej na slušné chování. Na začátek vždy z&nbsp;rozumné vzdálenosti pozdrav, představ se a zeptejte se, zda a co člověk potřebuje. Poté už čekej na jeho pokyny, rád ti vysvětlí, jaká pomoc je pro něj vhodná. Nikdy do osoby se zrakovým postižením nestrkej ani s&nbsp;ní jakkoli nemanipuluj, ale nabídni své rámě, nevidomý člověk se tě chytne zezadu nad loktem. </p><p>Chceš-li vědět, jak správně komunikovat s&nbsp;nevidomým člověkem, podívej se na následující odkaz <a title="Otevření do nového okna" href="http://www.vodicipsi.cz/dokumenty/desatero1.php" target="_blank">http://www.vodicipsi.cz/dokumenty/desatero1.php</a>&nbsp;<img alt="" src="typo3/ext/od_linkdesc/icons/external.gif" class="od_linkdesc_icon_external" /> nebo si pusť některé z&nbsp;videí zde <a title="Otevření do nového okna" href="http://www.pratelskamista.cz/" target="_blank">http://www.pratelskamista.cz/</a>&nbsp;<img alt="" src="typo3/ext/od_linkdesc/icons/external.gif" class="od_linkdesc_icon_external" />.</p><p>A neboj se zeptat, člověk se zrakovým postižením ti vždy rád poradí a nasměruje tě. </p><p><a href="typo3/show_item.php?table=%2Fvar%2Fwww%2Fvhosts%2Fochrance.cz%2Fhttpdocs%2Ffileadmin%2Fuser_upload%2FObrazky%2Fsem1.jpg#" onclick="window.close();"><img border="0" src="typo3temp/pics/a12abcaac0.jpg" height="200" width="272" alt="" /></a>&nbsp; <a href="typo3/show_item.php?table=%2Fvar%2Fwww%2Fvhosts%2Fochrance.cz%2Fhttpdocs%2Ffileadmin%2Fuser_upload%2FObrazky%2Fsem4.jpg#" onclick="window.close();"><img border="0" src="typo3temp/pics/e2631e4820.jpg" height="200" width="250" alt="" /></a><a href="typo3/sysext/rtehtmlarea/mod4/select_image.php?editorNo=data_tt_news__109__bodytext_&amp;expandFolder=%2Fvar%2Fwww%2Fvhosts%2Fochrance.cz%2Fhttpdocs%2Ffileadmin%2Fuser_upload%2FObrazky%2F&amp;act=magic&amp;sys_language_content=0&amp;RTEtsConfigParams=tt_news%3A109%3Abodytext%3A3%3A0%3A3%3A#" onclick="launchView('%2Fvar%2Fwww%2Fvhosts%2Fochrance.cz%2Fhttpdocs%2Ffileadmin%2Fuser_upload%2FObrazky%2Fsem4.jpg'); return false;"></a></p>


---
title: Ombudsmanka pomohla chlapci se zdravotním postižením
date: '2018-01-23'
perex: >-
  Navzdory předchozí domluvě odmítla škola specializující se na vzdělávání dětí
  se zdravotním postižením přijmout chlapce se zdravotním postižením. Ještě v
  říjnu tak chlapec neměl zajištěnou školní docházku a ocitl se mimo vzdělávací
  systém.

---


<p>Rodina se v&nbsp;létě přestěhovala do&nbsp;jiného města. Chlapec se zdravotním postižením proto musel změnit školu. Rodiče kontaktovali vhodnou školu a&nbsp;z&nbsp;komunikace s&nbsp;ředitelem měli za to, že&nbsp;přestup syna nebude problém. V&nbsp;říjnu jim však ředitel sdělil, že&nbsp;jejich syn do&nbsp;této školy chodit nemůže. Rodiče se ocitli v&nbsp;zoufalé situaci,&nbsp;jejich syn neměl kam chodit do&nbsp;školy. Vzhledem k&nbsp;jeho zdravotnímu postižení se totiž ani nedařilo najít jinou vhodnou školu.&nbsp;&nbsp;</p><p>Situace byla naléhavá. Ombudsmanka proto kontaktovala&nbsp;příslušný&nbsp;magistrát a původní odmítavé rozhodnutí&nbsp;ředitele&nbsp;se následně podařilo zvrátit. Chlapec tak mohl nastoupit do školy. </p>


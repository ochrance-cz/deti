---
title: Ombudsmanka radí rodičům a studentům, jak na problémy ve škole
date: '2017-09-11'
perex: ''

---


<p>Každý týden ombudsmanka obdrží minimálně 2&nbsp;podněty týkající se školství. Rodiče nebo i&nbsp;přímo žáci nesouhlasí s&nbsp;rozhodnutím ředitelů škol, stěžují si na&nbsp;konflikty s&nbsp;učiteli, nesouhlasí s&nbsp;výsledkem maturitní zkoušky, namítají šikanu ve&nbsp;škole apod. Ročně jde o&nbsp;přibližně 130&nbsp;stížností a&nbsp;ne vždy se jimi ombudsmanka může zabývat. </p><p>Ukazuje se, že&nbsp;v&nbsp;záležitostech týkajících se školství rodiče ani žáci často nevědí, jakým způsobem mohou problémy řešit, na&nbsp;koho se mohou či&nbsp;mají obracet. Při příležitosti zahájení nového školního roku&nbsp;se proto ombudsmanka Anna Šabatová rozhodla vydat informační leták s&nbsp;vysvětlením nejčastějších problémů a&nbsp;dotazů, s&nbsp;nimiž se na&nbsp;ni&nbsp;lidé obracejí. Vysvětluje, v&nbsp;jakých situacích se mají lidé obracet na&nbsp;vedení školy, zřizovatele, Českou školní inspekci, ministerstvo či&nbsp;soud, a&nbsp;kdy jde o&nbsp;problémy, s&nbsp;nimiž jim může pomoci ombudsmanka. Konkrétně rozebírá postup řešení časté situace, kdy rodiče nebo žáci nesouhlasí s&nbsp;rozhodnutím ředitele nebo ředitelky školy, radí, jak je možné se bránit při nesouhlasu s&nbsp;výsledkem maturitní zkoušky, a&nbsp;co dělat při podezření na&nbsp;diskriminaci.</p><p>Leták s&nbsp;nejčastějšími dotazy týkajícími se školství najdete <a href="https://www.ochrance.cz/stiznosti-na-urady/chcete-si-stezovat/zivotni-situace-problemy-a-jejich-reseni/skolstvi-nejcastejsi-dotazy/" target="_blank">zde</a>. </p>


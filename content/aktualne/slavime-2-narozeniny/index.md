---
title: "Slavíme 2. narozeniny! "
date: 2014-09-30T12:00:00.000Z
perex: Jsou to dva roky, co jsme spustili tento web pro děti a náctileté a
  zřídili speciální e-mailovou schránku deti@ochrance.cz. Jen jejím
  prostřednictvím jsme od té doby pomohli skoro stovce dětí.
---
Nejčastěji se děti a náctiletí obrací na ombudsmana s rodinnými problémy. Ptají se například na možnosti svěření do péče jednoho z rodičů po rozvodu, na povinnosti spojené s návštěvami u druhého rodiče či prarodičů. Časté jsou také otázky týkající se vymáhání výživného (zejména již u zletilých mladých dospělých, kteří sice ještě studují, ale již musí výživné vymáhat sami). Několikrát právníci a právničky ombudsmana také řešili hrozící odebrání dítěte z rodiny či dotazy dětí z ústavních zařízení - děti v této oblasti zajímá například přemístění do jiného zařízení, výše kapesného. Někdy si stěžují i na poměry v zařízení. Možná poněkud překvapivě děti již řeší i dluhy, a to zejména z nezaplacených účtů za mobilní telefon či dluhy na poplatcích za komunální odpad. V neposlední řadě ombudsman zaznamenal dotazy na sociální dávky či možnosti úhrady brýlí, apod.

Pokud vás zajímá, jaké případy jsme už řešili, některé z nich najdete [zde](https://deti.ochrance.cz/pripady/).

---
title: 'Slavíme 2. narozeniny! '
date: '2014-09-30'
perex: >-
  Jsou to dva roky, co jsme spustili tento web pro děti a náctileté a zřídili
  speciální e-mailovou schránku deti@ochrance.cz. Jen jejím prostřednictvím jsme
  od té doby pomohli skoro stovce dětí.

---


<p>Nejčastěji se děti a náctiletí obrací na ombudsmana s&nbsp;rodinnými problémy. Ptají se například na možnosti svěření do péče jednoho z&nbsp;rodičů po rozvodu, na povinnosti spojené s&nbsp;návštěvami u druhého rodiče či prarodičů. Časté jsou také otázky týkající se vymáhání výživného (zejména již u zletilých mladých dospělých, kteří sice ještě studují, ale již musí výživné vymáhat sami). Několikrát právníci a právničky ombudsmana také řešili hrozící odebrání dítěte z&nbsp;rodiny či dotazy dětí z&nbsp;ústavních zařízení - děti v&nbsp;této oblasti zajímá například přemístění do jiného zařízení, výše kapesného. Někdy si stěžují i na poměry v&nbsp;zařízení. Možná poněkud překvapivě děti již řeší i dluhy, a to zejména z&nbsp;nezaplacených účtů za mobilní telefon či dluhy na poplatcích za komunální odpad. V&nbsp;neposlední řadě ombudsman zaznamenal dotazy na sociální dávky či možnosti úhrady brýlí, apod.</p><p>Pokud vás zajímá, jaké případy jsme už řešili, některé z&nbsp;nich najdete <a href="jakymi-pripady-jsme-se-uz-zabyvali/">zde</a>. </p>


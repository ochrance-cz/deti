---
title: Hrozně rád bys jel/a na tábor, ale rodiče na něj nemají dost peněz? Může
  pomoci stát.
date: 2022-07-12T11:58:20.041Z
perex: Začaly prázdniny a spousta Tvých kamarádů a kamarádek odjela na tábory.
  Ty bys chtěl/a taky jet, ale podle vašich je to moc drahé?
---
Nejprve zkuste ověřit, jestli na tábor nepřispívá Tvoje zdravotní pojišťovna nebo obec či město, kde bydlíte. Pokud nic takového nezjistíte, mohou Tví rodiče požádat o **mimořádnou okamžitou pomoc**, což je jedna z dávek pomoci v hmotné nouzi. Pro získání dávky je potřeba vyplnit předepsaný formulář a ten předat nebo poslat na nejbližší úřad práce. Formulář je ke stažení na [webových stránkách Ministerstva práce a sociálních věcí](https://www.mpsv.cz/web/cz/-/zadost-o-mimoradnou-okamzitou-pomoc), nebo ho vašim dají na jakémkoli úřadu práce. Do formuláře napište konkrétní tábor, na který chceš jet, a kolik stojí.

**Pozor!** Mimořádná okamžitá pomoc se poskytuje na zaplacení i jiných výdajů, nejen táborů. Ve formuláři je proto potřeba zaškrtnout správnou kolonku. Která to je je označeno [tady](https://1iq.cz/img/j3zDM/K2mu5.bmp).

<!--StartFragment-->

<a href="http://imgway.cz/s/8VoK" target="_blank" title="Zobrazit obrázek"><img src="http://imgway.cz/m/8VoK.jpg"/></a>

<!--EndFragment-->

Pokud byste si při vyplňování formuláře nebyli s něčím jistí, požádejte o pomoc pracovníky a pracovnice na úřadu práce. Poradí vám. Mrknout můžete i do našich infoletáků [Mimořádná okamžitá pomoc pro nezaopatřené děti](https://www.ochrance.cz/letaky/mimoradna-okamzita-pomoc-pro-nezaopatrene-deti/mop-pro-deti.pdf) a [Řízení o dávkách pomoci v hmotné nouzi a příspěvku na bydlení](https://www.ochrance.cz/letaky/rizeni-o-davkach-pomoci-v-hn/rizeni-o-davkach-pomoci-v-hn.pdf).

Jestliže máš nějaké další otázky, spojené s letními prázdninami, koukni taky do našeho infoletáku [Prázdniny bezpečně s ombudsmanem](https://www.ochrance.cz/letaky/prazdniny-bezpecne/prazdniny-bezpecne.pdf). Pokud bys tam nenašel/nenašla odpověď na svou otázku, [napiš nám](https://deti.ochrance.cz/kdo/jak/) a my Ti poradíme.
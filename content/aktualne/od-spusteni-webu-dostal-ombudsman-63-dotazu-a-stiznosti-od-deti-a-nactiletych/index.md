---
title: Od spuštění webu dostal ombudsman 63 dotazů a stížností od dětí a náctiletých
date: '2014-01-06'
perex: >-
  Od 1.9.2012, kdy ombudsman spustil internetové stránky pro děti a náctileté,
  do 31.12.2013 mu bylo doručeno 63 otázek, proseb a stížností přímo od dětí a
  mladých dospělých. V předcházejících letech to bylo vždy kolem 10 dotazů
  ročně. Nárůst je tedy značný.

---


Ombudsman si velmi váží důvěry, se kterou se na něj děti a náctiletí obrací se svými problémy, a to nejčastěji přímo prostřednictvím speciálního e-mailu <a href="mailto:deti@ochrance.cz">deti@ochrance.cz</a>. Na jejich dotazy odpovídají právníci a právničky kanceláře ombudsmana co nejrychleji je to možné (nejpozději do několika dnů). Nejčastěji se dotazy a stížnosti týkají rodinných problémů, například podoby a četnosti styku s&nbsp;jedním z&nbsp;rodičů, odebrání dítěte z&nbsp;péče rodičů, neplacení výživného, poměrů v&nbsp;dětském domově, ale rovněž obavy mladých žen ze zjištěného těhotenství a otázek ohledně budoucího možného finančního zajištění rodiny. Některé z&nbsp;případů, kterými se ombudsman zabýval, najdete <a href="jakymi-pripady-jsme-se-uz-zabyvali/">zde</a>.


---
title: Chceš konečně porozumět Úmluvě o právech dítěte?
draft: true
date: 2022-09-01T07:28:50.326Z
perex: Začíná nový školní rok a my jsme připravili dárek pro všechny děti.
  Vydáváme Úmluvu o právech dítěte ve znění srozumitelném dětem s autorskými
  dětskými ilustracemi.
attachments: []
---
Úmluva o právech dítěte je mezinárodní smlouva. Je závazná pro státy, které se v průběhu let rozhodly ji dodržovat. Běžnému (dětskému) čtenáři se však čte špatně. **A to jsme se rozhodli změnit.** 


Úmluvu o právech dítěte jsme přepsali tak, aby jí rozuměl každý. Výrazně jsme její znění zjednodušili a doplnili o ilustrace sedmnáctiletého Vojty. 

**Posuďte sami, zda se nám to povedlo. Naši Úmluvu ve znění srozumitelném dětem můžeš volně šířit mezi kamarády a kamarádky. Pokud bys jí chtěl/a mít ve své domácí knihovně, můžeš si o ni napsat. My Ti ji rádi pošleme.**

> Úmluva o právech dítěte je mezinárodní smlouva přijatá Valným shromážděním OSN v listopadu 1989. Česká republika ji podepsala v září 1990. K jejímu dodržování se zavázalo již 196 států světa. Dodržování Úmluvy o právech dítěte kontroluje Výbor pro práva dítěte OSN. 

*Publikace vznikla v rámci projektu Posílení aktivit veřejného ochránce práv v ochraně lidských práv (směrem k ustanovení Národní lidskoprávní instituce v ČR), číslo projektu: LP-PDP3-001. Tento projekt je financován z prostředků fondů EHP a Norska 2014-2021 a státního rozpočtu ČR.*
---
title: "Stali jsme se Přátelským místem "
date: 2016-03-21T12:00:00
perex: >-
  Pracovníci Kanceláře ombudsmanky převzali na slavnostním večeru v Praze dne
  10. února 2016 certifikát, že se stali „Přátelským místem“ k osobám se
  zdravotním postižením. Jedná se o projekt Českého Červeného kříže.  Zařazení
  instituce do seznamu obnáší jednak proškolení zaměstnanců, tak i zajištění
  přístupnosti samotné budovy.
---



Zaměstnanci se proto zúčastnili dvoudenního školení, kde získali základní přehled o jednotlivých postiženích, vyzkoušeli si orientaci v prostoru poslepu, učili se doprovázet osoby se zdravotním postižením, manipulovat s vozíkem. Dozvěděli se také, jak správně s člověkem se zdravotním postižením komunikovat. 



Kanceláři ombudsmanky záleží na tom, aby byla otevřená a přístupná všem a aby se její zaměstnanci dokázali správně chovat k lidem nejen s různým druhem postižení, ale i například k seniorům. Za tento vstřícný přístup k lidem s postižením byla Kancelář ombudsmanky zařazena mezi Přátelská místa.  









Více informací o projektu a ostatních místech najdete [zde](http://www.pratelskamista.cz/).



  



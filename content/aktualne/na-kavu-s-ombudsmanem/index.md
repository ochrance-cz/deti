---
title: Na kávu s ombudsmanem
date: 2021-10-22T12:00:00
perex: >-
  Baví Tě poslouchat podcasty? Pak by Tě mohl zajímat i ten náš - Na kávu s
  ombudsmanem. Představuje různé oblasti, kterými se ombudsman zabývá. V jedné z
  posledních sérií se například můžeš dozvědět téměř vše, co děláme v oblasti
  školství.
---



Jednotlivé díly podcastu **Na kávu s ombudsmanem** se postupně dotýkají mnoha témat. Dozvíš se v nich například[ na co si dát pozor při svých brigádách a ukončení školy](https://www.youtube.com/watch?v=IrrFMT1evB4&amp;list=PLWNv_IxgJdEKvV9-ZYu7VTxvc1SjDRb2i&amp;index=31), jak je možné pomáhat [rodinám dětí se zdravotním postižením](https://www.youtube.com/watch?v=BFAgMfI3zRk&amp;list=PLWNv_IxgJdEKvV9-ZYu7VTxvc1SjDRb2i&amp;index=23) nebo jak je to s[ cestování v covidové době](https://www.youtube.com/watch?v=U__Fh4w4ERk&amp;list=PLWNv_IxgJdEKvV9-ZYu7VTxvc1SjDRb2i&amp;index=30). 



Série hned pěti dílů (č. 34 - 38) pak postupně rozebírá problémy, se kterými se můžeš setkat při vzdělávání. A to ve všech typech škol a specificky v případě dětí se zdravotním postižením. 



Jak se dozvíte v jednom z těchto dílů: *&quot;Lidé se na ombudsmana obracejí se stížnostmi z oblasti předškolního, základního i středního vzdělávání. Méně často se pak objevují i případy týkající se vzdělávání na vyšších odborných nebo vysokých školách. Témata a problémy, které se ve stížnostech objevují, jsou velmi různorodé. Asi vůbec nejčastěji se na ombudsmana obracejí rodiče dětí, které z různých důvodů nebyly přijaté do mateřské, základní nebo střední školy. Setkáváme se také se stížnostmi na šikanu, ať už ze strany spolužáků dítěte nebo učitelů, s problémy při vzdělávání žáků se zdravotním postižením nebo s　podněty, v nichž rodiče poukazují na různé neshody ohledně výuky, které mají s vyučujícími nebo ředitelem školy. Výjimkou není ani to, že ombudsmana kontaktuje některá škola, například když nesouhlasí s postupem České školní inspekce, která ve škole provedla kontrolu.&quot;*



**Všechny dosud zveřejněné díly najdeš na [Youtube](https://www.youtube.com/playlist?list=PLWNv_IxgJdEKvV9-ZYu7VTxvc1SjDRb2i) nebo na [Spotify](https://open.spotify.com/show/0cUUj1UIaAu3hYzWgLNO6P?fbclid=IwAR2BbFgIdbE2Ke8LubN8m-iVR5KLLj0KsZH-Q96QqzpVYM1WVG3_NFuAel4).** 



Dále jsou podcasty dostupné na všech běžně používaných podcastových aplikacích – Apple Podcasts, Google Podcasty atd..



Máš-li návrh na témata, kterým bychom se mohli v našich podcastech věnovat, napiš nám ho na e-mail [podcasty@ochrance.cz](mailto:podcasty@ochrance.cz).



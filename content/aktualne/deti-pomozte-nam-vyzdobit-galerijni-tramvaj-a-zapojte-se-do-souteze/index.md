---
title: Děti, pomozte nám vyzdobit Galerijní tramvaj a zapojte se do soutěže!
date: "2022-01-06"
perex: >-
  V březnu bude v Brně jezdit "ombudsmanská tramvaj", ve které představíme, jak
  ombudsman pomáhá dětem. Abychom měli tramvaj krásnou, prosíme děti o pomoc s
  její výzdobou.
---



Zapoj se a pošli nám své obrázky na téma ombudsman! Vybrané obrázky si celý březen budou prohlížet cestující v Brně, kterým tak zpříjemníš cestu. **Tři obrázky navíc vybereme a děti za ně odměníme.** 



## Podmínky soutěže



Nakresli nám podle svého výběru:




- Jak si představuješ ombudsmana?
- Co dělá ombudsman pro děti?
- Kde pracuje ombudsman?



**Svůj výtvor pošli buď ve formátu A4 na výšku nebo A3 na šířku do 4. 2. 2022 na adresu Kancelář veřejného ochránce práv, Údolní 39, 602 00 Brno a na obálku napište heslo &quot;tramvaj&quot;. Můžeš poslat také scan obrázku e-mailem na adresu** [salina@ochrance.cz**](mailto:salina@ochrance.cz).



Soutěže se mohou zúčastnit všechny děti do 15 let včetně. Do soutěže se zapojíš tak, že pošleš svůj obrázek. Tři odměněné obrázky budou určeny výběrem ombudsmana a jeho zástupkyně. Obdrží balíček s upomínkovými předměty ombudsmana a med od jeho včel. Ceny pošleme poštou.



Zasláním obrázku souhlasíš s jeho publikací v [Galerijní tramvaji](https://dpmb.cz/cs/galerijni-tramvaj) a na sociálních sítích Kanceláře veřejného ochránce práv i se zpracováním osobních údajů v rozsahu jméno, příjmení, věk a e-mailová adresa či adresa bydliště. E-mail ani adresa se nikde veřejně neobjeví, využijeme je jen pro případné kontaktování ohledně výhry. Záleží také na Tobě, zda na obrázku přímo uvedeš své jméno a příjmení a takto bude obrázek v případě jeho vybrání publikován nebo zda se rozhodneš, že nechceš jméno u obrázku publikovat a jen nám ho sdělíš samostatně pro případnou potřebu kontaktování s výhrou. 



Pro více informací o zpracování osobních údajů můžeš kontaktovat pověřenkyni pro ochranu osobních údajů JUDr. Veroniku Gabrišovou [(veronika.gabrisova@ochrance.cz](mailto:veronika.gabrisova@ochrance.cz)). 



Pořadatelem soutěže je Kancelář veřejného ochránce práv, Údolní 39, 602 00 Brno.



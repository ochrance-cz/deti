---
title: Děti, pomozte nám vyzdobit Galerijní tramvaj a zapojte se do soutěže!
date: "2022-01-06"
perex: >-
  V březnu bude v Brně jezdit "ombudsmanská tramvaj", ve které představíme, jak
  ombudsman pomáhá dětem. Abychom měli tramvaj krásnou, prosíme děti o pomoc s
  její výzdobou.
---

<p>Zapoj se a pošli nám své obrázky na téma ombudsman! Vybrané obrázky si celý březen budou prohlížet cestující v Brně, kterým tak zpříjemníš cestu. <strong>Tři obrázky navíc vybereme a děti za ně odměníme.</strong> </p><h4>Podmínky soutěže</h4><p>Nakresli nám podle svého výběru:</p><ul><li>Jak si představuješ ombudsmana?</li><li>Co dělá ombudsman pro děti?</li><li>Kde pracuje ombudsman?</li></ul><p><strong>Svůj výtvor pošli buď ve formátu A4 na výšku nebo A3 na šířku do 4. 2. 2022 na adresu Kancelář veřejného ochránce práv, Údolní 39, 602 00 Brno a na obálku napište heslo &quot;tramvaj&quot;. Můžeš poslat také scan obrázku e-mailem na adresu </strong><a href="mailto:salina@ochrance.cz"><strong>salina@ochrance.cz</strong></a><strong>.</strong></p><p>Soutěže se mohou zúčastnit všechny děti do 15 let včetně. Do soutěže se zapojíš tak, že pošleš svůj obrázek. Tři odměněné obrázky budou určeny výběrem ombudsmana a jeho zástupkyně. Obdrží balíček s upomínkovými předměty ombudsmana a med od jeho včel. Ceny pošleme poštou.</p><p>Zasláním obrázku souhlasíš s jeho publikací v <a href="https://dpmb.cz/cs/galerijni-tramvaj" target="_blank">Galerijní tramvaji</a> a na sociálních sítích Kanceláře veřejného ochránce práv i se zpracováním osobních údajů v rozsahu jméno, příjmení, věk a e-mailová adresa či adresa bydliště. E-mail ani adresa se nikde veřejně neobjeví, využijeme je jen pro případné kontaktování ohledně výhry. Záleží také na Tobě, zda na obrázku přímo uvedeš své jméno a příjmení a takto bude obrázek v případě jeho vybrání publikován nebo zda se rozhodneš, že nechceš jméno u obrázku publikovat a jen nám ho sdělíš samostatně pro případnou potřebu kontaktování s výhrou. </p><p>Pro více informací o zpracování osobních údajů můžeš kontaktovat pověřenkyni pro ochranu osobních údajů JUDr. Veroniku Gabrišovou (<a href="mailto:veronika.gabrisova@ochrance.cz">veronika.gabrisova@ochrance.cz</a>). </p><p>Pořadatelem soutěže je Kancelář veřejného ochránce práv, Údolní 39, 602 00 Brno.</p>

---
title: Splnil/a jsi povinnou školní docházku, už nechceš studovat a nezačal/a
  jsi pracovat?
date: 2020-07-03T12:00:00
perex: Nezapomeň se zaevidovat na úřadu práce.
---
Pomohou ti najít vhodnou práci, případně můžeš požádat o rekvalifikaci. Před nějakou dobou jsme to poradili také Magdě – koukni [zde](https://deti.ochrance.cz/aktualne/i-kdyz-jeste-nejsi-plnoletya-muzes-se-zaevidovat-na-uradu-prace-i-se-rekvalifikovat/)).

## Nezaeviduješ se = musíš platit pojistné

Pokud se nezaeviduješ, musíš si sám/sama platit pojistné na zdravotní pojištění. Měsíční pojistné je 1971 Kč. Když nezaplatíš, každý den ti roste dluh na pojistném a penále.

## Dokdy za mě pojistné zaplatí stát?

Stát za tebe platí pojistné po celou dobu studia, nejdéle do 26 let. Po ukončení základní nebo střední školy stát platí do konce letních prázdnin. Za absolventa vysoké školy platí celý kalendářní měsíc následující po měsíci ukončení studia.

Za vysokoškoláky, kteří i po dosažení 26 let pokračují v prezenční formě doktorského studia, nejsou zaměstnaní a nepodnikají, platí stát pojistné do konce měsíce, ve kterém ukončí studium.

## Prázdniny bezpečně s ombudsmanem

Podrobnější informace můžeš najít na straně 2 příručky [Prázdniny bezpečně s ombudsmanem](https://www.ochrance.cz/fileadmin/user_upload/Letaky/Prazdniny-bezpecne.pdf). 

![](/media/koncim_se_studiem.png.png)

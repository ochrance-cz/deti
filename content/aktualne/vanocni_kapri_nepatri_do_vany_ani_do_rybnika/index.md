---
title: Vánoční kapři nepatří do vany ani rybníka!
draft: false
date: 2022-12-19T11:06:03.083Z
perex: Chystáš se jít s mámou, tátou nebo prarodiči koupit vánočního kapra?
  Zároveň ale patříš mezi ty, kteří chtějí nechat kapra plavat doma ve vaně nebo
  ho pustit zpět na svobodu? Pak by tě mohly zajímat následující informace.
---
Z hlediska tzv. wellfare zvířat (tedy životní pohody zvířat) není jedno, jestli koupíš kapra živého nebo odborně usmrceného. **Odborníci jednoznačně doporučují nechat si vánočního kapra usmrtit specialistou přímo při nákupu.** Proč?

Pokud kapra budeš přenášet živého domů: 

* mohou se mu slepit žaberní lístky, které mají vliv na jeho dýchání,  
* může utrpět teplotní šok z rozdílné teploty vody a
* v chlorované vodě ve vaně se mu bude hodně špatně dýchat.

#### Co se stane, když živého vánočního kapra vypustíš zpět do rybníka?

Odborníci se shodují, že kapr vyčerpá své energetické zásoby a ve většině případů uhyne vlivem snížené funkce imunitního systému, případně teplotního šoku. 

> Ve [stanovisku Ústřední komise pro ochranu zvířat ](https://eagri.cz/public/web/file/692123/_2021k_prodeji_zivych_ryb.pdf)najdeš podrobnější informace o tom, proč kapry nevracet do přírody ani se s nimi nekoupat ve vaně.

*Co děláme v oblasti ochrany zvířat si můžete poslechnout hned ve dvou dílech našeho podcastu Na kávu s ombudsmanem - [Ochrana zvířat 1](https://youtu.be/8NG6VLmKYjk?list=PLWNv_IxgJdEKvV9-ZYu7VTxvc1SjDRb2i) a [Ochrana zvířat 2](https://youtu.be/mijh5Udllis?list=PLWNv_IxgJdEKvV9-ZYu7VTxvc1SjDRb2i).*[](https://eagri.cz/public/web/file/692123/_2021k_prodeji_zivych_ryb.pdf)
---
title: Chystáš se na letní brigádu?
date: 2020-07-07T12:00:00.000Z
perex: Přinášíme souhrn odpovědí na nejčastější otázky související s (letními)
  brigádami.
---
* Pracovat můžeš **po 15. narozeninách** , ale musíš mít ukončenou povinnou školní docházku.
* Přijímat **peníze** (při prodeji zmrzliny nebo při práci v restauraci) ale můžeš až **od osmnácti**.
* K uzavření pracovní smlouvy (dohody) **nepotřebuješ souhlas rodičů**.
* Denně **nesmíš pracovat déle než 8 hodin** a po 4 a půl hodinách musíš mít přestávku 30 minut. Měl/a bys pracovat v denních směnách. Přesčasy jsou mladistvým zakázané.
* Kvůli pracovní smlouvě **půjdeš** na vstupní lékařskou prohlídku. Při brigádě na základě dohody (o provedení práce nebo o pracovní činnosti) lékařskou prohlídku **nepotřebuješ**.
* Když u zaměstnavatele podepíšeš **tzv. růžový papír** (prohlášení poplatníka), při výpočtu daně z příjmů hned uplatní tvou základní slevu na dani až 2 070 Kč měsíčně a dalších 335 Kč měsíčně, pokud studuješ. Z běžné výplaty z letní brigády tedy daň nejspíš platit nebudeš, a i kdyby ano, odvedl by ji za tebe zaměstnavatel.

**Další užitečné informace k daním najdeš v naší příručce [Daň z příjmů](https://www.ochrance.cz/fileadmin/user_upload/Letaky/Dan-z-prijmu.pdf).\*\***Koukni taky na [případy, kterými jsme se už zabývali](https://deti.ochrance.cz/pripady/prace-brigady/). Podrobněji se zde dozvíš, co a jak.***\*Hodit by se ti mohly také informace z [příručky Prázdniny bezpečně s ombudsmanem](http://bit.ly/prazdninybezpecne).**

![](/media/prvni_brigada_02.png.png)

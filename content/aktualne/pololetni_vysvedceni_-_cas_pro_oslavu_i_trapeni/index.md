---
title: Pololetní vysvědčení - čas pro oslavu i trápení
date: 2023-01-31T14:26:14.614Z
perex: Jak mluvit s rodiči o špatných známkách na vysvědčení? A jak dnešní den
  správně oslavit? Rádi sdílíme rady, abyste co nejlépe zvládli náročné období,
  kterým konec ledna bývá.
---
Věříme, že nálada ve tvé třídě byla při dnešním předávání vysvědčení stejně uvolněná jako u kluků, kteří se s námi podělili o fotku.

![](vysvedceni.jpg "Slavnostní předávání vysvědčení na jednom z brněnských gymnázií.")

### Tvé pololetní výsledky nejsou zrovna k oslavě? 

Pokud letošní vysvědčení nedopadlo nejlépe, možná přemýšlíš, jak o tom mluvit s rodiči? Zkus se inspirovat radami, které připravilo [Centrum LOCIKA](https://www.centrumlocika.cz/).

![](locika-vysvedceni.png "zdroj: Facebook LOCIKA - centrum pro děti ohrožené domácím násilím")

### **Doma se přesto necítíš v bezpečí nebo tě rodiče přísně potrestali?**

**Neboj se podělit o své pocity. Existuje mnoho možností, ze kterých si můžeš vybrat:** 

* svěř se někomu blízkému ze svého okolí,
* napiš na chat poradny [Dětství bez násilí](https://www.detstvibeznasili.cz/jsem-dite-nebo-teenager), 
* zavolej na některou z [linek důvěry](https://deti.ochrance.cz/pomoc/linky/),
* spoj se se sociálními pracovnicemi či pracovníky OSPOD ve tvém městě (najdeš je na městských úřadech, úřadem městských částí či obvodů).
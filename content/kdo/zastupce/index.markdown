---
title: JUDr. Vít Alexander Schorm
role: Zástupce veřejného ochránce práv (ombudsmana)
pic: img_6584-2.jpg
---
Narodil se v roce 1973 v Brně.

Po gymnáziu vystudoval práva na Masarykově univerzitě v Brně. Další vzdělání získal na pařížské Sorbonne a francouzské Národní správní škole.

Posledních dvacet let působil jako [vládní zmocněnec](https://justice.cz/web/msp/zpravodaj) pro zastupování České republiky před Evropským soudem pro lidská práva ve Štrasburku. Předtím byl mimo jiné poradcem Otakara Motejla, tehdejšího předsedy Nejvyššího soudu a pozdějšího prvního českého ombudsmana.

Vedle češtiny hovoří anglicky, francouzsky a španělsky.

Rád chodí po horách a fotografuje. Je fanouškem Hvězdných válek a Jamese Bonda (nejlepším Bondem byl podle něj Roger Moore).

> **Funkci zástupce ombudsmana vykonává od 1. listopadu 2022.**
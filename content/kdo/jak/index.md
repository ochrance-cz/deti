---
title: Jak se na ombudsmana obrátit?
---

Máš-li problém, o kterém si myslíš, že Ti s ním ombudsman může pomoci, obrať se na něj některým z těchto způsobů:

- Formou obyčejného dopisu zaslaného poštou nebo osobně odevzdaného na adrese  
  **Veřejný ochránce práv**
  Údolní 39  
  602 00 Brno
- Prostřednictvím telefonu 542 542 888 (každý všední den mezi 8:00 a 16:00 hod.)
- Prostřednictvím e-mailu zaslaného na adresu deti@ochrance.cz

Osobně na adrese veřejného ochránce práv, kde s tebou tvůj problém probere a sepíše právník nebo právnička z Kanceláře ombudsmana
Co by měla stížnost adresovaná ochránci obsahovat?
Ze stížnosti by mělo být jasné zejména:

- Tvé jméno, věk a jakýkoliv kontakt, přes který se s Tebou můžeme spojit (může to být e-mail, poštovní adresa nebo telefon)
  na koho si stěžuješ (uveď alespoň název úřadu, na který si stěžuješ, event. jiné instituce či osoby, se kterou jsi jednal/a)
  jaký problém řešíš

Ombudsman a jeho spolupracovníci/e budou respektovat způsob komunikace, který si vybereš.

Tvou stížnost posoudí právník nebo právnička, kteří bude mít tvůj případ na starosti. Pokud bude potřeba, spojí se s Tebou a společně doplníte další informace.

Pomoc veřejného ochránce práv (ombudsmana) je bezplatná.

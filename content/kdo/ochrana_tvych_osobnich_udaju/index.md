---
title: Ochrana Tvých osobních údajů
perex: ""
---
#### **Tvé osobní údaje (jako je jméno, příjmení, telefonní číslo, adresa, e-mail či datum narození)**

#### **Můžeme získat, když:**

* nám [napíšeš, zavoláš, řekneš o svém problému](https://deti.ochrance.cz/kdo/jak/),
* Tě navštívíme v zařízení (např. dětský domov, diagnostický ústav, zařízení pro děti vyžadující okamžitou pomoc), 
* nám je sdělí jiný úřad, instituce nebo zařízení.

#### Tzv. zpracováváme, tedy shromažďujeme a uchováváme:

* pro účely vyřízení Tvého problému nebo kontrolu poměrů v zařízení, jak nám umožňuje zákon o veřejném ochránci práv. 

#### Uchováváme:

* jak v papírové, tak elektronické podobě, 
* dokud Tvůj problém nevyřešíme a pak ještě 7 let. 

#### Chráníme:

* mohou s nimi nakládat pouze zaměstnanci a zaměstnankyně naší Kanceláře, kteří se s Tebou potřebují spojit nebo se podílí na vyřešení Tvého problému. 

#### **Pečlivě střežíme a nesmíme je bezdůvodně nikomu předat:**

* **mimo naši Kancelář můžeme Tvé osobní údaje zpřístupnit pouze:**

1. úřadům, institucím, zařízením a dalším osobám, které můžeme kontrolovat, pokud je to nezbytné pro řešení Tvého problému,
2. orgánům veřejné moci (např. soudu či policii), pokud nám to přikazuje zákon a se souhlasem ombudsmana,
3. kontrolním orgánům, je-li to nezbytné v souvislosti s kontrolou činnosti naší Kanceláře.

### **Můžeš zjistit, jaké informace o Tobě máme, proč a jak dlouho je budete uchovávat? Bude Tě to něco stát?**

Kdykoliv nám můžeš napsat dotaz a my Ti bezplatně odpovíme.

### **Pokud změníš telefon, e-mail či jiný osobní údaj, musíš nám to říct?**

Nemusíš, ale můžeš. Hlavně pokud společně něco ještě řešíme, jsou pro nás tyto informace důležité.

### **Jak nás můžeš kontaktovat?**

Možností je více. Podrobný popis nalezneš [zde](https://deti.ochrance.cz/kdo/jak/).

### **Za jak dlouho a jak Ti odpovíme na žádosti související se zpracováváním Tvých osobních údajů?**

Budeme Tě informovat do jednoho měsíce od obdržení žádosti. Pokud bychom potřebovali tuto lhůtu ze závažných důvodů prodloužit, dáme Ti vědět předem a vysvětlíme Ti proč. Odpovíme Ti stejnou formou, jakou ses na nás obrátil/a (elektronicky, poštou či telefonicky), pokud neurčíš jinak.

### Může někdo zkontrolovat, jak nakládáme s Tvými osobními údaji?

Máš právo podat stížnost k [Úřadu pro ochranu osobních údajů](http://www.uoou.cz/).

### **Můžeš se od někoho dozvědět podrobnější informace související s ochranou Tvých osobních údajů?**

Můžeš napsat nebo zavolat naší pověřenkyni pro ochranu osobních údajů, kterou je JUDr. Veronika Gabrišová (542 542 311, [poverenkyne@ochrance.cz)](mailto:poverenkyne@ochrance.cz). Můžeš se obrátit i na [Úřad pro ochranu osobních údajů](http://www.uoou.cz/).
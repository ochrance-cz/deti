---
title: Čím se zabýváme
perex: Ombudsman kontroluje činnost úřadů. To znamená, že prošetřuje, jestli
  úřady postupují správně a jednají včas.
we-can-title: "**Můžeme** pomoci například, když:"
we-can:
  - text: si myslíš, že ti sociální pracovník/ice OSPOD nepomáhá nebo ti nenaslouchá,
  - text: soudní řízení trvá dlouho,
  - text: soudce/kyně se k tobě nechová hezky,
  - text: ve škole tebe nebo tvoje kamarády šikanují a škola ani školní inspekce s
      tím nic nedělají,
  - text: "tě nepřijali do školy,  "
  - text: v dětském domově je neobvykle přísný režim, vychovatelé nebo ostatní děti
      se k Tobě nechovají dobře (dochází k šikaně) apod.,
  - text: úřad ti špatně spočítal sirotčí důchod,
  - text: stavební úřad neřeší špatný stav budovy tvé školy nebo že soused staví bez
      povolení,
  - text: úřady neřeší odstranění nelegální skládky odpadů nedaleko tvého bydliště,
  - text: "nemůžeš jet na tábor, protože rodiče nemají peníze a úřad vám odmítá
      přispět. "
we-cannot-title: "**Nemůžeme** ale pomoci například, když:"
we-cannot:
  - text: chceš změnit rozhodnutí soudu (v tomto případě je třeba věc řešit jinak,
      např. podat odvolání),
  - text: chceš, aby Policie ČR postupovala jinak při vyšetřování (jisté možnosti má
      v těchto záležitostech státní zástupce, který na činnost Policie ČR
      dohlíží),
  - text: lidé mají mezi sebou spory - např. sousedé o pozemek, rodiče či jiní
      rodinní příslušníci mezi sebou apod. (tady je třeba se obrátit na soud).
---
> Ombudsman také preventivně navštěvuje a kontroluje zařízení, jako jsou dětské domovy nebo výchovné ústavy, psychiatrické léčebny, vězení pro mladistvé, policejní oddělení s policejními celami, zařízení pro děti vyžadující okamžitou pomoc, apod.
>
> Přispívá i k ochraně osob před diskriminací. Znamená to, že může pomoci v případě, kdy někdo zachází s jiným člověkem hůř jen kvůli jeho věku, barvě pleti, národnosti, náboženství nebo pohlaví.
>
> Ombudsman také systematicky monitoruje práva osob se zdravotním postižením a nucené návraty lidí, kteří pobývali neoprávněně na území České republiky.

[Informační leták o působnosti ombudsmana](/media/verze_1.png) [](/media/letak_-_ombudsman_detem_cestina_.pdf)

![](verze_1.png "Informační leták - je na něm logo ombudsmana, maskot, fotky a jména ombudsmana a jeho zástupce a kontakty na Kancelář ombudsmana.. ")
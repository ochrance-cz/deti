---
title: Čím se zabýváme
perex: Ombudsman kontroluje činnost úřadů. To znamená, že prošetřuje, jestli
  úřady postupují správně a jednají včas.
we-can-title: "**Můžeme** pomoci například, když:"
we-can:
  - text: sociální pracovník/ice nejedná správně,
  - text: soudní řízení trvá dlouho,
  - text: soudce/kyně se chová nevhodně,
  - text: ve škole Tebe nebo Tvoje kamarády šikanují a škola ani školní inspekce s
      tím nic nedělají,
  - text: jsi nebyl/a přijat/a do školy,
  - text: v dětském domově je neobvykle přísný režim, vychovatelé nebo ostatní děti
      se k Tobě nechovají dobře (dochází k šikaně) apod.,
  - text: Tví rodiče nedostali sociální dávky, přestože si myslí, že na ně mají
      nárok,
  - text: babičce nebo dědečkovi úřady špatně spočítaly důchod,
  - text: stavební úřad neřeší špatný (stavebně-technický) stav budovy nebo to, že
      soused staví bez povolení,
  - text: úřady neřeší skládku odpadu na místě, kde je její vytváření zakázáno,
we-cannot-title: "**Nemůžeme** ale pomoci například, když:"
we-cannot:
  - text: chceš změnit rozhodnutí soudu (v tomto případě je třeba věc řešit jinak,
      např. podat odvolání),
  - text: chceš, aby Policie ČR postupovala jinak při vyšetřování (jisté možnosti má
      v těchto záležitostech státní zástupce, který na činnost Policie ČR
      dohlíží),
  - text: lidé mají mezi sebou spory - např. sousedé o pozemek, rodiče či jiní
      rodinní příslušníci mezi sebou apod. (tady je třeba se obrátit na soud).
---
> Ombudsman také preventivně navštěvuje a kontroluje zařízení, jako jsou dětské domovy nebo výchovné ústavy, psychiatrické léčebny, vězení pro mladistvé, policejní oddělení s policejními celami, zařízení pro děti vyžadující okamžitou pomoc, apod.
>
> Přispívá i k ochraně osob před diskriminací. Znamená to, že může pomoci v případě, kdy někdo zachází s jiným člověkem hůř jen kvůli jeho věku, barvě pleti, národnosti, náboženství nebo pohlaví.
>
> Ombudsman také systematicky monitoruje práva osob se zdravotním postižením a nucené návraty lidí, kteří pobývali neoprávněně na území České republiky.

Informační leták o působnosti ombudsmana ke stažení [zde](/media/letak_-_ombudsman_detem_cestina_.pdf).

![]()

---
title: JUDr. Stanislav Křeček
role: Veřejný ochránce práv (ombudsman)
pic: photo.jpg
---
**Funkční období od 19. února 2020**

Narodil se v roce 1938 v Praze. 

Vystudoval průmyslovou školu geologickou, výtvarnou školu a Právnickou fakultu Univerzity Karlovy. Po jejím absolvování se stal soudním čekatelem u Městského soudu v Praze. V 70. letech 20. století byl nucen z politických důvodů justici opustit a pracoval jako výtvarník, geolog, horník, dělník aj. Od roku 1990 se věnoval advokacii.

Od roku 1998 do dubna 2013 byl poslancem za ČSSD v Poslanecké sněmovně Parlamentu ČR. V rámci poslaneckého mandátu byl mj. místopředsedou ústavně-právního výboru Poslanecké sněmovny, členem mandátového a imunitního výboru, petičního výboru, volebního výboru, podvýboru pro lidská práva a dalších.

> Dne 3. dubna 2013 byl zvolen zástupcem veřejného ochránce práv a v souladu se zákonem se poslaneckého mandátu vzdal. Funkci zástupce ombudsmana vykonával od 5. dubna 2013 do 3. prosince 2019.
>
> Dne 4. února 2020 byl zvolen veřejným ochráncem práv. Funkci začal vykonávat od 19. února 2020.

Dlouhodobě se věnuje problematice nájemních vztahů – v roce 1991 se stal spoluzakladatelem a předsedou Sdružení na ochranu nájemníků.

Jako ombudsman (a dříve jako zástupce tehdejší ombudsmanky) se zaměřuje zejména na problematiku stavebního řádu, státní správy soudů, ochranu spotřebitele, pozemkovému právu a činnosti katastrálních úřadů, problematice pozemních komunikací, práva na informace, přestupkům, sociálního zabezpečení, rovného zacházení a ochranu před diskriminací.
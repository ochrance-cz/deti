---
title: Nabídka pro školní kolektivy
perex: Chceš vědět, jak to vypadá u nás v kanceláři a dozvědět se víc o tom, co
  a jak děláme? Chceš položit otázku přímo ombudsmanovi nebo jeho zástupci?
---
**Domluv se se svým učitelem nebo svou učitelkou a napište nám na deti@ochrance.cz.** Domluvíme se na konkrétním termínu, kdy nás můžeš navštívit i se svými spolužáky a spolužačkami.

### Co nabízíme?

Zhruba dvouhodinový program, během kterého:

* vás na příkladech seznámíme s tím, co děláme,
* ukážeme vám zákoutí naší budovy (kde pracujeme, kde se vzděláváme, kde relaxujeme, kde chováme včely i kde řádí "naše děti") a 
* budete se moci zeptat ombudsmana nebo jeho zástupce na cokoliv, co vás zajímá. 

### Pro koho?

* školní kolektivy či jiné zájmové skupiny dětí,
* šesťáky a starší.

> Sídlo máme pouze v Brně, takže i exkurze probíhají pouze [v Brně na adrese Údolní 39](https://www.ochrance.cz/kontakt/). 
>
> **POZOR:** Kolem naší budovy se aktuálně kope! [Jak to ovlivňuje přístup?](https://kopemezabrno.cz/uzavirky-a-omezeni/udolni-usek-mezi-husovou-a-jirikovskeho/)

![Ombudsman ukazuje dětem obraz ve své kanceláři](dsc_0505.jpg "Tento obraz mi namaloval slon! říká ombudsman dětem na exkurzi.")

![Děti diskutují s ombudsmanem v jeho kanceláři.  ](dsc_1287.jpg "Děti na exkurzi diskutují s ombudsmanem v jeho kanceláři.")

![Děti a jejich učitelka stojí v kanceláři ombudsmana.](dsc_0509.jpg "Skupinová fotografie s ombudsmanem v jeho kanceláři")

![](341070637_744534580473974_3888828716914193211_n.jpg "Těšit se můžete na různorodé aktivity, práci ve skupinách i prohlídku našich budov. ")

![Na obrázku je maskot deti.ochrance.cz (chlapec s zeleným čírem na skateboardu) a bubliny, v nichž je obsažena zpětná vazba od studentů.](340698713_1620445675125534_801826962798539212_n.png "Zpětná vazba od středoškoláků, kteří nás navštívili. ")
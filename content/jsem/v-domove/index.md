---
title: Jsem v dětském domově nebo výchovném ústavu
perex: >-
  Odpovíme na nejčastější otázky dětí v zařízeních. Popíšeme, co můžeš dělat,
  když se Ti nelíbí, jak s Tebou v zařízení zacházejí. Dozvíš se, s čím Ti
  pomůže ombudsman a jak mu můžeš napsat.


  Ke stažení také [zde](/media/jsem_v_dd_nebo_vu-prezentace_na_web_prezentace.pdf).
questions:
  - title: Proč jsem v domově nebo v ústavu?
    icon: proc.svg
    desc: Protože o tom rozhodl soud. Uložil ti ústavní nebo ochrannou výchovu nebo
      jde jen o dočasné řešení, než soud rozhodne, co dál. Soud by Tě neměl vzít
      z rodiny jen proto, že nemáte kde bydlet nebo nemáte peníze.
  - title: Jak dlouho tady budu?
    icon: jak-dlouho.svg
    desc: >-
      Ústavní výchova může trvat až do 18 let (výjimečně do 19 let). 


      Soud ji ale zruší, když zjistí, že není nutné, abys byl/a v zařízení. To ověřuje nejméně jednou za půl roku. Také zjišťuje, jestli by se o Tebe kromě rodičů nemohl starat někdo jiný ze širší rodiny nebo třeba pěstouni. Zrušení ústavní výchovy soudu mohou navrhnout i rodiče, pokud si myslí, že už byste mohli být zase společně doma. 


      Ochranná výchova může trvat až do 18 let (výjimečně do 19 let). O propuštění rozhoduje soud. Návrh na propuštění můžeš podat i Ty. Než soud rozhodne, co dál, může Tě dát i do diagnostického ústavu. Tady bys neměl/a zůstat déle než 8 týdnů.
  - title: Vzali mě rodičům. Chci zpátky domů. Co mohu dělat?
    icon: vzali-me.svg
    desc: >-
      Řekni to sociálním pracovníkům (pracovnicím) OSPOD, kteří za Tebou
      docházejí do zařízení. Můžeš napsat přímo soudci (soudkyni). Jeho (její)
      jméno Ti řeknou sociální pracovníci. Požádej je o pomoc.


      Pokud se i rodiče budou snažit dát věci do pořádku, budete snad zase brzy spolu. O tom ale musí rozhodnout soud.
  - title: Mohou pro mě platit přísnější pravidla, když jsem v zařízení nový/nová?
    icon: prisnejsi.svg
    desc: >
      Ne, není žádná „adaptační doba“ s přísnějšími pravidly. Ředitel/ka
      zařízení Ti nemůže zakázat 

      přijímat rodinné návštěvy, chodit ven na vycházky, vzít Ti mobil nebo Tě nepustit na internet, jen 

      proto, že jsi v zařízení nový/nová.
  - title: Může mi ředitel/ka domova zakázat víkend (prázdniny) u rodičů?
    icon: vikend.svg
    desc: >-
      Ředitel/ka může dovolenku u rodičů (i u jiných lidí) povolit, pokud s tím
      souhlasí OSPOD. Ten 

      souhlas nedá, třeba když Ti rodiče doma ubližují nebo se o Tebe nedokážou postarat. 


      Pokud ředitel/ka žádost rodičů zamítne (dovolenku nepovolí), musí v rozhodnutí vysvětlit, proč. Rodiče se proti rozhodnutí mohou odvolat.
  - title: Mohou mě v domově navštěvovat rodiče (prarodiče) a kamarádi?
    icon: navstevy.svg
    desc: >-
      Máš právo vídat se s rodiči, telefonovat si s nimi a psát si (dopisy, SMS,
      na sociálních sítích). Rodinnou návštěvu v domově může ředitel/ka zakázat,
      přerušit nebo omezit, jenom kdyby se rodiče během návštěvy chovali
      nevhodně. 


      Návštěvy spolužáků, kamarádů a přátel Ti může ředitel/ka domova zakázat nebo omezit jen jako „trest“ za porušení povinností (je to „opatření ve výchově“), ale nanejvýš na 30 dnů za 3 měsíce. 


      Pokud máš ale uloženou ochrannou výchovou, spolužáky, kamarády a přátele můžeš vidět jen „za odměnu“.
  - title: Mohu chodit sám/sama ven?
    icon: sam-ven.svg
    desc: >-
      Ano, děti starší 7 let mohou chodit samy na vycházku. Vycházky se dají
      omezit jen „za trest“ za porušení povinností. 


      Pokud máš ale uloženou ochrannou výchovou, můžeš sám/sama na vycházku jen „za odměnu“, nejdéle na 12 hodin.
  - title: Musím se nechat otestovat na alkohol nebo jiné drogy?
    icon: alkohol.svg
    desc: Ano, pokud Tě k tomu vyzve ředitel/ka zařízení nebo jiný
      pracovník/pracovnice (třeba vychovatelé). Mohou Ti sami udělat test ze
      slin nebo moči, případně Tě vzít k lékaři/lékařce na odběr krve.
  - title: Mohu u sebe mít mobil a používat ho, kdy chci?
    icon: mobil.svg
    desc: >
      Mobilní telefon můžeš používat po celou dobu svého volna. Telefon by Ti v
      zařízení neměli brát (ani 

      mimo osobní volno, s výjimkou školy), pokud Ti nevysvětlí, z jakého vážného důvodu to dělají.
  - title: Měla by být v zařízení přístupná Wi-Fi?
    icon: wifi.svg
    desc: >-
      Ano. Podle ombudsmana by děti měly mít přístup k bezpečnému internetu,
      nejlépe přes Wi-Fi, ke které 

      se připojí mobilem v době osobního volna. Zařízení by Ti nemělo zakazovat přístup k sociálním 

      sítím, pokud k tomu nemá vážný důvod. Zákaz by ti vždycky mělo vysvětlit.
  - title: Může někdo kontrolovat, co si s kým píšu a posílám?
    icon: kontrolovat.svg
    desc: >-
      Ne. Nikdo ze zařízení na to nemá právo. Nesmějí Ti kontrolovat (číst) SMS,
      zprávy, vzkazy na 

      Facebooku a jinde na sociálních sítích, ani dopisy. 


      Pokud zařízení požádáš, aby Tvůj dopis poslalo na některý z úřadů, taky si ho nesmí přečíst. Jen výjimečně, když budeš otevírat podezřelý balík nebo dopis, může u toho být ředitel/ka zařízení.
  - title: Mohu si své věci zamykat?
    icon: zamykat.svg
    desc: Přímo v pokoji bys měl/a mít prostor, který si můžeš zamknout (stolek,
      skříňku). Starší děti by měly mít možnost zamykat si pokoj.
  - title: Mám právo na soukromí na záchodě a ve sprše?
    icon: soukromi.svg
    desc: Čím starší děti, tím víc soukromí potřebují. Toalety a koupelny by se měly
      dát zamykat. Větší koupelny se sprchovými kouty by měly mít závěsy nebo
      matná skla.
  - title: Mohu si vybrat střední školu?
    icon: ss.svg
    desc: Ano, ale musejí s tím souhlasit rodiče. Přihlášku ke studiu podepisuješ Ty
      a ve většině případů Tví rodiče. Ředitel/ka zařízení za Tebe nemůže vybrat
      školu.
  - title: Mohu kapesné utratit, za co chci?
    icon: kapesne.svg
    desc: >
      Kapesné je Tvoje. Je jen na Tobě, za co peníze utratíš, nemusíš ukazovat
      účtenky.
  - title: Mohu si vyzdobit pokoj?
    icon: vyzdobit.svg
    desc: Ano. Zařízení je Tvým domovem, proto si ombudsman myslí, že bys měl/a mít
      možnost vyzdobit si pokoj podle sebe – vylepit plakát, donést si věci z
      domu.
  - title: Mohou nám zakázat půjčovat si mezi sebou oblečení nebo jiné věci?
    icon: pujcovani.svg
    desc: >-
      Ombudsman si myslí, že není důvod zakazovat půjčování všech věcí. Je ale
      pravda, že pak vychovatelé 

      musejí zasáhnout, když si někdo něco půjčí bez dovolení, nevrátí to, nebo zničí, případně když někdo někoho nutí půjčit věc, přestože ji půjčit nechce (při šikaně).
  - title: Mohu mít účes, jaký chci, malovat se, lakovat si nehty?
    icon: vzhled.svg
    desc: |
      Je jen na Tobě, jak budeš vypadat. Zvaž, jestli už to není moc.
  - title: Mohu v zařízení zůstat, když mi bylo 18? A když odejdu, mohu se vrátit?
    icon: 18.svg
    desc: >-
      Ano, můžeš zůstat, pokud studuješ a v zařízení je místo. Domluv se s
      ředitelem/ředitelkou zařízení. Uzavře s Tebou smlouvu. Musíte to stihnout
      do 1 roku od ukončení ústavní nebo ochranné 

      výchovy (tedy do 19 let; nebo do 20 let, pokud ji soud prodloužil). 


      Když po dovršení 18  let odejdeš, můžeš se vrátit. Podmínky jsou stejné, jako když chceš zůstat.
  - title: Co mohu dělat, když se mi nelíbí, jak se mnou v zařízení zacházejí?
    icon: nelibi.svg
    desc: >-
      V zařízení běž za tím, komu věříš, nebo za ředitelem/ředitelkou. Když to
      nepomůže nebo nikomu nevěříš, můžeš:


      * zavolat nebo napsat sociálním pracovníkům/pracovnicím OSPOD (měli by Tě v zařízení pravidelně navštěvovat) nebo

      * zavolat nebo napsat [nám](https://deti.ochrance.cz/kdo/jak/).
  - title: Jak napsat ombudsmanovi?
    icon: napsat.svg
    desc: >-
      Můžeš napsat obyčejný dopis a poslat ho na adresu Údolní 39, 602 00 Brno. 


      Na tuto adresu můžeš přijít i osobně každý pracovní den od 8 do 16 hodin. Právník/právnička s Tebou věc probere. 


      Stačí i e-mail na adresu deti@ochrance.cz. 


      Pokud chceš, můžeš vyplnit [on-line interaktivní formulář](https://portal.ochrance.cz/Submissions/AddChild).


      Pokud si nevíš rady, zavolej na naši informační linku 542 542 888 (v pracovní dny od 8 do 16 hodin).
  - title: Co napsat ombudsmanovi?
    icon: napsat.svg
    desc: >-
      O sobě: Tvé jméno, věk a jakýkoliv kontakt, přes který se s Tebou můžeme
      spojit (může to být e-mail, poštovní adresa nebo telefon).


      Na koho si stěžuješ: jméno zařízení nebo úřadu, napiš i jméno člověka, jehož postup se Ti nelíbí. 


      Co se stalo a čeho chceš dosáhnout. Přeješ si, abychom nikomu neprozradili, že jsi mu napsal/a? Napiš nám to. 


      Tvůj případ dostane na starost některý náš právník/právnička. Kdyby ještě potřebovali něco vědět, napíší Ti nebo zavolají.


      Naše pomoc je bezplatná.
  - title: Co ombudsman nemůže?
    icon: napsat.svg
    desc: >-
      Nemůže zrušit ani změnit rozhodnutí soudu, kterým Tě soud dal do některého
      ze zařízení pro děti. 


      Nemůže zařídit Tvé přemístění do jiného zařízení. O tom také rozhoduje soud.
  - title: Kde najdu, co už ombudsman zjistil a řekl?
    icon: napsat.svg
    desc: >-
      Vyřešené případy dětí, které nám napsaly, najdeš
      [zde](https://deti.ochrance.cz/pripady/ustavni-a-ochranna-vychova/). 


      Zprávy z návštěv zařízení pro děti najdeš v [Evidenci stanovisek ochránce](https://eso.ochrance.cz) (v záložce Oblast práva vyber 207.4 Poměry v zařízení pro děti, nebo 803 Detence - ochranná nebo ústavní výchova)
---

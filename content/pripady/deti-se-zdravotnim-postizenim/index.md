---
title: Děti se zdravotním postižením
cases:
  - title: Monitorování práv lidí se zdravotním postižením
    perex: >-
      Od 1.1.2018 má ombudsmanka další působnost. Nově se zabývá také právy osob
      se zdravotním postižením.
    body: >-
      V rámci působnosti jakožto monitorovacího orgánu se ombudsmanka
      systematický zabývá problematikou práv osob se zdravotním postižením a
      jejich naplňováním. Provádí výzkumy, vydává doporučení k otázkám
      souvisejícím s naplňováním práv osob se zdravotním postižením a dále také
      navrhuje opatření směřující k ochraně osob se zdravotním postižením.


      Podrobnější informace o činnosti ochránkyně v této oblasti nalezneš
      [zde](https://www.ochrance.cz/monitorovani-prav-lidi-se-zdravotnim-postizenim/).
  - title: Na České televizi můžete sledovat pohádky ve znakovém jazyce
    perex: >-
      Moc se nám líbí, že Déčko České televize v rámci přístupnosti pořadů myslí
      i na nejmenší se sluchovým postižením. Stejným pohádkám a příběhům tak
      rozumí jak děti zdravé, tak ty se sluchovým postižením.
    body: >-
      Veterinář Dr. Žako a jeho papoušek Žako Kongo – to jsou hlavní
      představitelé pořadu **Dr. Žako**. Poťouchlý veterinář (podání v herce
      Radima Fialy) ve své ordinaci čte napínavé pohádky a zvířecí příběhy z
      pera Lucie Křesťanové, zatímco jeho společník, rukama mluvící papoušek
      (herec Martin Kulda), mu u toho asistuje. V příbězích vystupuje také
      dalších deset neslyšících herců v krásných kostýmech, kteří pohádky
      pomáhají tlumočit do znakového jazyka. Kompletní archiv pořadu najdete na
      [webových stránkách pořadu](https://decko.ceskatelevize.cz/dr-zako).


      Pokud se chcete naučit mluvit rukama, koukněte na pořad **Hopsasa**. Malí
      herci – Nela a Jindra Vás to naučí. A navíc, nebo hlavně, si s nimi
      zacvičíte, rozhýbete se a samozřejmě si zahopsáte. A je úplně jedno, zda
      slyšíte, nebo ne. Malým průvodcům pomáhá kamarád Hops (herec Robert Milič)
      a uklízečka Kutivá (herečka Kamila Valůšková). Kompletní archiv pořadu,
      lexikon znaků, básničky i pohybové výzvy najdete na [webových stránkách
      pořadu](https://decko.ceskatelevize.cz/hopsasa).


      #### Proč nás aktivita ČT :D zajímá?


      O ledna 2018 je úkolem veřejného ochránce práv monitorovat práva osob se
      zdravotním postižením. Zabýváme se tak různými oblastmi života lidí se
      zdravotním postižením, provádíme výzkumy, vydáváme doporučení a navrhujeme
      opatření, která by lidem s postižením měla pomoci. Chcete kouknout, čeho
      se problémy mohou dotknout? Mrkněte na
      [videa](https://www.ochrance.cz/monitorovani-prav-lidi-se-zdravotnim-postizenim/).
  - title: Jak najít lékaře či lékařku pro dítě se zdravotním postižením?
    perex: >-
      Aby dítě se zdravotním postižením mohlo jít domů z nemocnice, je třeba,
      aby na jeho zdravotní stav dohlížel lékař.
    body: >-
      V nedávné době jsme se setkali s případem, kdy rodiče marně sháněli pro
      svého syna lékaře. Všichni lékaři v jejich okolí jim tvrdili, že mají plno
      a malé pacienty nepřijímají. Jejich syn tak musel zůstat v nemocnici.
      Rodičům se situace samozřejmě nelíbila, a proto se mimo jiné obrátili na
      ombudsmana s žádostí o radu či pomoc.


      Ombudsman rodičům poradil, aby si od lékařů, kteří jejich syna odmítli,
      vyžádali písemné zprávy o odmítnutí s uvedením důvodu. S těmi se poté
      totiž mohou obrátit na svou zdravotní pojišťovnu a ta by jim měla sama
      zajistil dětského lékaře. Stalo se tak i v našem případě a nyní je již
      malý chlapec doma a stačí, že na její zdravotní stav dohlíží dětský lékař.


      **Pamatujte si, že:**


      - Lékař/ka nemůže odmítnout ošetřit či zaregistrovat pacienta nebo
      pacientku podle své libosti. Důvodem však může být například to, že má
      skutečně plnou kapacitu, nebo že nemá uzavřenou smlouvu se zdravotní
      pojišťovnou pacienta či pacientky.

      - Zdravotní pojišťovna musí vynaložit úsilí, aby zajistila svým
      pojištěncům a pojištěnkám praktického lékaře či lékařku v dojezdové
      vzdálenosti.


      K hledání lékaře či lékařky přinášíme na
      [webu](https://www.ochrance.cz/aktualne/tiskove-zpravy-2019/ombudsmanka-pomohla-matce-jejiz-dite-melo-tezke-zdravotni-postizeni/)
      několik dalších užitečných informací a rad.
  - title: >-
      Co se ombudsmance podařilo během prvního roku monitorování práv lidí s
      postižením?
    perex: >-
      Ombudsmanka působí od 1. ledna 2018 jako tzv. monitorovací orgán pro práva
      lidí s postižením. Co v této oblasti stihla za první rok shrnula v nové
      zprávě. Celou ji nalezneš
      [zde](https://www.ochrance.cz/fileadmin/user_upload/CRPD/Vyrocni_zpravy/CRPD_2018_CZ_web.pdf)
      a my vybíráme to nejdůležitější z pohledu dětí.
    body: >-
      #### Co ombudsmanka pro lidi se zdravotním postižením vlastně dělá?


      Jako monitorovací orgán se ombudsmanka systematický zabývá problematikou
      práv osob se zdravotním postižením a jejich naplňováním. Provádí výzkumy,
      vydává doporučení k otázkám souvisejícím s naplňováním práv osob se
      zdravotním postižením a dále také navrhuje opatření směřující k ochraně
      osob se zdravotním postižením.  

      Podrobnější informace o činnosti ombudsmanky v této oblasti nalezneš
      [zde](https://www.ochrance.cz/monitorovani-prav-lidi-se-zdravotnim-postizenim/).


      #### Jaké zajímavé výzkumy ombudsmanka již zahájila či provedla a co
      zjistila?


      Zaměřila se například na to, zda **lidé upoutaní na vozíček mohou cestovat
      vlakem** a jak jim dopravci a správci nádraží vycházejí vstříc. Výzkum
      bude dokončen během tohoto roku. Už nyní však víme, že velká část
      nástupišť, vlakových stanic a zastávek není lidem na vozíku přístupná a
      znesnadňuje jim tak výrazně cestování vlakem. Ombudsmanka také například
      žádá, aby si lidé upoutaní na vozík již nemuseli objednávat jízdenky
      dopředu.


      Ombudsmanka už také zjistila, že velký** problém je s dostupností
      terénních a ambulantních sociálních služeb pro rodiny s dětmi s
      postižením, stejně jako sociálních služeb pro děti s poruchou autistického
      spektra**. Rodiny s dětmi s postižením tak obtížně hledají pomoc v
      situacích, když potřebují s něčím poradit, krátkodobě si od náročné péče o
      dítě odpočinout, zajistit mu terapii či osobní asistenci. V případě lidí s
      poruchou autistického spektra již ombudsmanka doporučila, aby stát
      vytvořil nástroj, který by Ministerstvu práce a sociálních věcí umožnil
      přímo ovlivňovat dostupnost sociálních služeb v jednotlivých částech České
      republiky. Aktuálně totiž toto oprávnění mají pouze kraje v rámci své
      samosprávy a některé z nich nedostatečně reagují na skutečné potřeby a
      poptávku lidí z jejich okolí.


      Shrnutí celého výzkumu nalezneš
      [zde](https://www.ochrance.cz/fileadmin/user_upload/ESO/45_2018_OZP_VV_VYZKUMNA_ZPRAVA-final.pdf),
      ombudsmankou formulovaná doporučení
      [tady](https://www.ochrance.cz/fileadmin/user_upload/ESO/45_2018_OZP_VV__DOPORUCENI_VOP-final.pdf).


      Pro rodiny dětí s poruchou autistického spektra ombudsmanka vytvořila také
      [přehledný informační
      leták](https://www.ochrance.cz/fileadmin/user_upload/Letaky/Rodiny-deti-s-PAS.pdf),
      ve kterém naleznou shrnutí základních informací a možností.


      S problémy se setkávají také rodiče dětí s postižením či poruchou
      autistického spektra v případě, když potřebují ošetřit zubařem v celkové
      anestezii. Na takové ošetření musí čekat průměrně čtyři měsíce, v
      některých regionech i déle než rok. Problémy byly také s placením těchto
      úkonů. V návaznosti na náš výzkum se domluvil prezident České
      stomatologické komory se zdravotními pojišťovnami na tom, že pokud to bude
      možné, budou dětští pacienti, ať už s mentálním postižením, poruchou
      autistického spektra či úzkostmi, ošetřováni v ordinacích za pomoci
      ambulantně podávaných léků a tento úkon pojišťovny proplatí. Celý výzkum
      je dostupný
      [zde](https://ochrance.cz/fileadmin/user_upload/ESO/51-2017-DIS-JV_vyzkum.pdf).

---


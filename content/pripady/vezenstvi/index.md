---
title: Vězeňství
cases:
  - title: Mohu navštívit svého rodiče ve věznici?
    perex: ""
    body: >-
      Ano, každé dítě může navštívit svého rodiče ve věznici. 


      Návštěvy může mít každý odsouzený, a to každý měsíc 3 hodiny. Tuto dobu je zpravidla možné rozdělit i dvakrát za měsíc na dobu 1,5 hodiny. 


      Na návštěvu do věznice ale nelze přijít úplně kdykoliv. Návštěvníky by měla informovat věznice, případě rovnou ten, za kým má návštěva přijít. Na jakoukoliv návštěvu i v běžném životě přece nemůžeme přijít bez pozvání.
  - title: Musí jít na návštěvu rodiče do věznice někdo se mnou, když mi ještě
      nebylo 18 let?
    perex: ""
    body: >-
      Pokud ti nebylo 15 let, musíš do věznice přijít s doprovodem, někým z
      dospělých. 


      Pokud ti už bylo 15 let, můžeš přijít i sám/sama. 


      Na návštěvu za jedním odsouzeným zpravidla nemůže přijít najednou více jak 4 osoby. 


      Pokud půjdeš sám/sama, nezapomeň si vzít na návštěvu občanský průkaz a počítej s tím, že si mobil budeš muset odložit do skříňky na vrátnici.
  - title: Mohu poslat rodiči do věznice dopis nebo balík?
    body: >-
      **Dopisy** můžeš psát a odesílat svému rodiči kdykoliv. Zaměstnanci
      věznice je mohou zkontrolovat i si je přečíst.


      **Balík** může tvůj rodič ve věznici dostat pouze 2x ročně a nesmí být těžší než 5 kg. O tom, že je balík možné zaslat, by tě měl informat tvůj rodič, třeba dopisem. 


      Kdykoliv a bez omezení můžeš ale svému rodiči zaslat **oblečení, knihy či časopisy**.
  - title: " Může mi rodič zavolat z věznice?"
    body: >-
      Ano, může. Musí si jenom vyřídit ve věznici telefonní kartu a uvést tě
      jako osobu, se kterou chce telefonovat. 


      Každý odsouzený by měl mít možnost během dne telefonovat alespoň 20 minut.
  - title: Mohl by někdo přemístit mého rodiče do bližší věznice, abych ho mohl/a
      častěji navštěvovat?
    perex: ""
    body: >-
      Každý z odsouzených si může podat žádost o přemístění blíže ke své
      rodině. 


      Žádost můžeš podat v podstatě i ty. V takovém případě se ale zeptají tvého rodiče, zda s takovouto žádostí souhlasí. 


      Věznice však nemusí žádosti vyhovět, například pokud by v bližší věznici nebylo volné místo nebo by tam nemohl tvůj rodič pracovat.
  - title: " Mohla by věznice pustit mého rodiče třeba na procházku se mnou a
      sestrou?"
    body: Ano, může se to stát ale ve výjimečném případě. Zpravidla to bývá za
      odměnu anebo v situaci, kdy už se blíží doba propuštění rodiče z věznice.
---

---
title: Vězeňství
cases:
  - title: Mohu navštívit svého rodiče ve věznici?
    perex: >-
      **Ano**, každé dítě může navštívit svého rodiče ve věznici. 


      Návštěvy může mít každý odsouzený, a to **každý měsíc 3 hodiny**. Tuto dobu je zpravidla možné rozdělit i dvakrát za měsíc na dobu 1,5 hodiny. 


      Na návštěvu do věznice ale nelze přijít úplně kdykoliv. Návštěvníky by měla informovat věznice, případě rovnou ten, za kým má návštěva přijít. Na jakoukoliv návštěvu i v běžném životě přece nemůžeme přijít bez pozvání.
    body: ""
  - title: Musí jít na návštěvu rodiče do věznice někdo se mnou, když mi ještě
      nebylo 18 let?
    perex: >-
      **Pokud ti nebylo 15 let**, musíš do věznice přijít s dospělým doprovodem.
      **Pokud jsi již starší**, můžeš přijít i sám/sama. 


      Na návštěvu za jedním odsouzeným zpravidla mohou přijít najednou maximálně 4 osoby. 


      Pokud půjdeš sám/sama, nezapomeň si vzít na návštěvu občanský průkaz a počítej s tím, že si mobil budeš muset odložit do skříňky na vrátnici.
    body: ""
  - title: Mohu poslat rodiči do věznice dopis nebo balík?
    body: ""
    perex: >-
      **Dopisy** můžeš psát a odesílat svému rodiči kdykoliv. Zaměstnanci
      věznice je mohou zkontrolovat i si je přečíst.


      **Balík** může tvůj rodič ve věznici dostat pouze 2x ročně a nesmí být těžší než 5 kg. O tom, že je balík možné zaslat, by tě měl informovat tvůj rodič, třeba dopisem. 


      Kdykoliv a bez omezení můžeš zaslat svému rodiči **oblečení, knihy či časopisy**.
  - title: " Může mi rodič zavolat z věznice?"
    body: ""
    perex: "**Ano, může**. Musí si jenom vyřídit ve věznici telefonní kartu a uvést
      tě jako osobu, se kterou chce telefonovat. Každý odsouzený by měl mít
      možnost telefonovat **alespoň 20 minut denně**."
  - title: Může někdo přemístit mého rodiče do bližší věznice, abych ho mohl/a
      častěji navštěvovat?
    perex: >-
      Každý z odsouzených si může **podat žádost o přemístění** blíže ke své
      rodině. Žádost můžeš podat v podstatě i ty. V takovém případě se ale
      zeptají tvého rodiče, zda s takovouto žádostí souhlasí. 


      Věznice však nemusí žádosti vyhovět (například pokud v bližší věznici není volné místo nebo by tam nemohl tvůj rodič pracovat).
    body: ""
  - title: " Může věznice pustit mého rodiče na procházku se mnou a sestrou?"
    body: ""
    perex: "**Ano**, může se to stát **ale ve výjimečném případě**. Zpravidla to
      bývá za odměnu anebo v situaci, kdy už se blíží doba propuštění rodiče z
      věznice."
  - title: Mohu se někde dozvědět více informací o tom, jak to ve věznicích chodí?
    perex: >-
      Pravidelně navštěvuje věznice a kontrolujeme, zda v nich není s vězni
      špatně zacházeno. Naše zjištění pravidelně zveřejňuje. V roce 2016 jsme se
      souhrnně věnovali
      [věznicím](https://www.ochrance.cz/uploads-import/ESO/14-2014-NZ-Souhrnna_zprava_z_navstev_veznic.pdf),
      v roce 2022 pak [vazebním
      věznicím.](https://www.ochrance.cz/uploads-import/ESO/Brozura%20vazebni%20veznice%2010-22%20online.pdf)


      V našem [podcastu Na kávu s ombudsmanem](https://www.youtube.com/watch?v=pp3zdtwJT38&list=PLWNv_IxgJdEKvV9-ZYu7VTxvc1SjDRb2i&index=59) si zase můžeš poslechnout, například:


      * jak se nakupuje ve vězení, 

      * jak je to s pracovní odměnou vězňů, 

      * jak to funguje, když rodiny posílají vězni peníze.
  - title: Mohou vězněné osoby obrátit na ombudsmana, když se jim něco nelíbí?
    perex: >-
      **Ano**, ročně to udělá okolo 400 osob. Nejčastěji si stěžují na špatně
      poskytovanou zdravotní péči ve věznicích, problémy s nakládáním s jejich
      penězi nebo na to, že nemohou být umístěny ve věznicích blízko svých
      rodin. 


      Odpovědi na jejich nejčastější dotazy jsme pro ně sepsali v informačním letáku [Věznice](https://www.ochrance.cz/letaky/veznice/veznice.pdf) a [Sborníku Vězeňství II](https://www.ochrance.cz/vystupy/edice-stanoviska/Sbornik_Vezenstvi_II.pdf).
---

---
title: Pobyt cizinců
cases:
  - title: Mohou mi vyhostit tátu z České republiky?
    perex: Zabývali jsme se případem pana Fernanda (původně z Angoly), který měl být
      vyhoštěn z České republiky. Z manželství s Češkou měl čtrnáctiletého syna.
      Po rozvodu bylo jeho povolení k pobytu zrušeno a dalších několik let
      pobýval v České republice nelegálně. Z toho důvodu úřady rozhodly o jeho
      vyhoštění a zákazu vstupu na území České republiky po dobu tří let.
    body: >-
      Cizinec může být v některých případech z České republiky vyhoštěn. Pokud
      má však nezletilé dítě, musí úřady zjišťovat, jak by jeho vyhoštění
      dopadlo na vztah s tímto dítětem.


      V našem případě úřady syna pana Fernanda zcela opomněly. Přestože výsledkem řízení mohlo být vyhoštění jeho otce do Afriky, úřady chlapce neinformovaly, nezeptaly se ho na jeho názor, ani nezjišťovaly, jak často se s otcem stýká či si s ním telefonuje. Úřady naopak tvrdily, že by s otcem mohl zůstat v kontaktu i přes jeho vyhoštění. S tím jsme však nesouhlasili.


      Povinností úřadů je, aby zjistily a zohlednily všechny podstatné okolnosti týkající se soukromého a rodinného života cizince. Jedině tak mohou zajistit, že jejich rozhodnutí neporuší právo cizince a dítěte na rodinný a soukromý život.


      Rozhodnutí úřadů o vyhoštění cizince, který má na území České republiky dítě, může mít vliv také na práva dítěte. Dítě tak musí být vždy účastníkem řízení o vyhoštění, nebo být v řízení řádně zastoupeno opatrovníkem.
  - perex: Zabývali jsme se případem malé vietnamské dívky žijící v České republice
      pouze se svou mámou a sourozenci. Dívka měla původně povolení k pobytu. To
      jí však úřady neprodloužily (kvůli administrativní  chybě, kterou udělala
      její máma). Aby ho mohla znovu získat, musela by za ni máma podat novou
      žádost na české ambasádě ve Vietnamu.
    body: >-
      Dívčina máma ale nemohla do Vietnamu odjet, protože by to znamenalo nechat
      dívku a její sourozence v České republice samotné. Navíc se měl dívce brzy
      narodit nový sourozenec a pro její mámu by mohlo být cestování během
      těhotenství nebezpečné.


      Rodině jsme poradili, aby žádost o povolení k pobytu poslala do Vietnamu poštou společně se žádostí o udělení výjimky z povinnosti osobního podání žádosti. Pokud by ambasáda výjimku udělila, mohla by celá rodina na výsledek řízení v klidu počkat v České republice. **Rodina naši radu následovala, výjimku dostala a malá dívka nakonec získala povolení k dlouhodobému pobytu bez toho, že by ona nebo její máma musely odcestovat až do Vietnamu.**
    title: Potřebuji povolení k pobytu, ale máma nemůže odjet do Vietnamu mi ho
      vyřídit
  - title: Problém se zdravotním pojištěním dětí ze Slovenska
    perex: Obrátily se na nás děti původně ze Slovenska. Pečoval o ně jejich strýc v
      České republice, který zároveň žádal u soudu o jejich svěření do
      pěstounské péče. Rodiče dětí na Slovensku nepracovali a děti tak nebyly na
      Slovensku zdravotně pojištěny. Zato v České republice chodily do školy a
      potřebovaly i lékaře. S tím však byl problém.
    body: >-
      České zdravotní pojišťovny se zdráhaly děti pojistit. Nebylo jim totiž
      jasné, ve kterém státě mají mít děti zdravotní pojištění. V důsledku toho
      odmítali děti zaregistrovat i čeští lékaři. Hrozilo, že si děti budou
      muset platit za všechna případná ošetření.


      Vysvětlili jsme jim, že na jejich situaci myslí jedno evropské nařízení. Podle něj je rozhodující, že se již v České republice zabydlely a chodí zde do školy. Rozhodující naopak není, že rodiče jsou stále na Slovensku, kde nepracují, ani to, že soud zatím nerozhodl o jejich svěření do péče strýce.


      Poradili jsme jim, aby na české pojišťovně trvaly na registraci a doložily jí například potvrzením o studiu, které prokazuje jejich bydliště v České republice. Zároveň jsme si ověřili, že stejný názor zastává i [Kancelář zdravotního pojištění](https://kancelarzp.cz). Ta Ti vždycky může poskytnout bližší informace k čerpání zdravotní péče v Evropské unii.


      **Ombudsman v těchto případech může prověřit postup zdravotní pojišťovny. Neváhej se tak na nás obrátit.**
  - title: "Válka na Ukrajině/ війна в Україні: Ombudsman dětem z Ukrajiny/ Для
      дітей з України від Омбудсмана"
    perex: >-
      Zodpověděli jsem nejčastější otázky, které mohou trápit děti prchající
      před válkou z Ukrajiny. Aktuálně doplňujeme odkazy na všechny užitečné
      informace pro děti.


      Для дітей з України від Омбудсмана  Відповіді на питання, які можеть тебе тепер турбувати.
    body: >-
      **Як довго я можу тут бути?**


      До тих пір, доки в цьому буде потреба та доки вдома знову не буде безпечно. Після твого приїзду чеські уряди видали Тобі та твоїй сім’ї дозвіл на перебування, з яким ти можеш тут тимчасово жити.


      **Мені потрібно ходити до школи?**


      Це питання тепер вирішувати не обов’язково. Якщо ти будеш жити тут довший термін, ти би мав/мала відвідувати середню школу. Вона розрахована для дітей віком від 6 до 17 років. Продовжувати навчання ти не мусиш, але це буде краще для твоєї майбутньої професії. Деталі знайдете [тут](https://www.edu.cz/ukrajina/%d0%b4%d0%bb%d1%8f-%d1%83%d0%ba%d1%80%d0%b0%d1%97%d0%bd%d1%86%d1%96%d0%b2/) або [тут](https://shkola.cz/).


      **Що робити, коли захворію я, моя мама чи сестра?**


      Тобі не потрібно боятися хвороби. Тебе і твоїх рідних огляне лікар. Якщо тобі буде потрібне лікування чи ліки, Чеська Республіка вас забезпечить. Ви будете мати медичне страхування.


      **У нас є кішка/собака. Це дозволяється?**


      Так, домашнього улюбленця можеш з собою мати. Однак з собакою, кішкою чи фреткою тобі потрібно виконати деякі важливі зобов’язання. Деталі знайдете [тут](http://www.ochrance.cz/alert/ "Otevření do nového okna"). 


      **Мені подобається займатися спортом/малювати/співати. Чи можу я продовжити цим займатися в Чеській Республіці?**


      Звичайно. Тут є багато спортивних клубів, художніх шкіл та установ із заняттями у вільний час. Ти можеш зареєструватися до будь-якого з них. Подивись [сюди](https://detiukrajiny.cz/ua/), [сюди](https://sites.google.com/luzanky.cz/ukrajina/).


      **У нас немає з собою ні грошей, ні одягу. Чи може нам хтось допомогти?**


      Без їжі чи без даху над головою ти не залишешся! Тобі пропонується багато можливостей (гуманітарна допомога, допомога від місцевих людей чи допомога від Державної служби Чеської Республіки з питань праці). Чехи допоможуть Тобі і твоїй сім’ї. Подивись [сюди](https://www.nasiukrajinci.cz/).


      **Мама засмучена, і я також переживаю через війну. Чи можемо ми з кимось поговорити про це?**


      Важливо з кимось поговорити та поділитися своїми почуттями. Багато організацій пропонують безкоштовну психологічну допомогу (особисто чи по телефону). Подивись [сюди](https://www.mvcr.cz/clanek/psychologicka-pomoc-pro-obcany-valka-na-ukrajine.aspx).


      **Я не знаю чеської мови. Чи не будуть з мене сміятися?**


      Не бійся, незнання чеської мови не є причиною для іншого відношення до тебе. Якщо би виникли проблеми, поділися цим з кимось з твого оточення та не залишайся з проблемою сам на сам.


      Детальнішу інформацію також можна знайти за посиланням [www.mvcr.cz](http://www.mvcr.cz/ "Otevření do nového okna"), [www.ochrance.cz/alert/](http://www.ochrance.cz/alert/ "Otevření do nového okna") .




      > * [Листівки онлайн ](https://www.ochrance.cz/uploads-deti/user_upload/Prilohy/Detem_z_Ukrajiny/Ombudsman_detem_z_ukrajiny__UA_-_pro_TISK__01.pdf)

      > * [Листівки ](https://www.ochrance.cz/uploads-deti/user_upload/Prilohy/Detem_z_Ukrajiny/Ombudsman_detem_z_ukrajiny__UA_-_pro_ONLINE__01.pdf)




      #### **Неповнолітні без супроводу**


      * тобі менше 18 років?

      * ти українець (українка) або проживав(-ла) в Україні і виїхав(-ла) через війну 24 лютого 2022 року або після цієї дати?

      * ти прибув(-ла): сам(-а)/ з кимось іншим, аніж твої батьки?


      Деталі знайдете [тут](https://euaa.europa.eu/sites/default/files/2022-03/Ukranian_Children_CdT-NB.pdf).




      #### **Для студентів університету**


      Деталі знайдете [тут](https://www.msmt.cz/vzdelavani/vysoke-skolstvi/valka-na-ukrajine-informace-pro-oblast-vs-1), [тут](https://www.studyin.cz/).




      #### **Всеукраїнська школа онлайн**


      Деталі знайдете [тут](https://lms.e-school.net.ua/).

        



      ### **V ČEŠTINĚ:**


      *Přinášíme odpovědi na otázky, které Tě teď mohou trápit.*


      **Jak dlouho tu můžu zůstat?**


      Dokud bude potřeba a doma nebude zase bezpečno. České úřady vydají hned po příjezdu Tobě i celé rodině povolení k pobytu, se kterým tady můžete dočasně žít.


      **Musím chodit do školy?**


      Školu nemusíš řešit hned. Pokud tady budeš dlouhodoběji bydlet, měl/a bys chodit do základní školy. Ta je pro děti ve věku mezi 6 – 17 let. Na střední školu povinně chodit nemusíš, ale můžeš, je to lepší kvůli budoucímu zaměstnání. Podrobnosti najdeš [zde](https://www.edu.cz/ukrajina/%d0%b4%d0%bb%d1%8f-%d1%83%d0%ba%d1%80%d0%b0%d1%97%d0%bd%d1%86%d1%96%d0%b2/) nebo [zde](https://shkola.cz/).


      **Co když onemocním já, máma nebo třeba sestra?**


      Nemoci se nemusíš bát a tebe i další členy rodiny lékař ošetří. Pokud budete potřebovat léčbu nebo léky, jsou pro vás v České republice zajištěné. Budete mít zdravotní pojištění.


      **Máme s sebou kočku/psa. Je to v pohodě?**


      Ano, domácího mazlíčka zde můžeš mít. U psa, kočky nebo fretky však musíš splnit některé důležité povinnosti. Podrobnosti najdeš [zde](https://www.ochrance.cz/alert/).


      **Rád/a sportuji/kreslím/zpívám. Můžu v tom pokračovat i v České republice?**


      Určitě. Je tu mnoho sportovních klubů, uměleckých škol a volnočasových zařízení. Do všech se můžeš přihlásit. Koukni třeba [sem](https://detiukrajiny.cz/ua/) nebo [sem](https://sites.google.com/luzanky.cz/ukrajina/).


      **Nemáme s sebou moc peněz ani oblečení. Pomůže nám s tím někdo?**


      O hladu a bez střechy nad hlavou nezůstaneš! Nabízí se mnoho možnosti (humanitární pomoc, pomoc od lidí v okolí i dávky od českého Úřadu práce). Češi Tobě i Tvé rodině pomohou. Koukni třeba [sem](https://www.nasiukrajinci.cz/).


      **Máma je smutná a já se kvůli válce také trápím. Můžeme si o tom s někým popovídat?**


      Je dobré o všem mluvit a sdílet své pocity. Mnoho organizací nabízí bezplatnou psychologickou pomoc (osobně i po telefonu). Koukni třeba [sem](https://www.mvcr.cz/clanek/psychologicka-pomoc-pro-obcany-valka-na-ukrajine.aspx).


      **Neumím česky. Nebudou se mi ostatní smát?**


      Neboj se, neznalost češtiny není důvodem pro to, aby se k tobě někdo choval jinak. Pokud by problém nastal, svěř se někomu ve svém okolí a nezůstávej na to sám/sama.


      Podrobné informace také na [www.mvcr.cz](http://www.mvcr.cz/ "Otevření do nového okna") a [www.ochrance.cz/alert/](www.ochrance.cz/alert).  




      > * [Leták ke stažení - CZ](https://www.ochrance.cz/uploads-deti/user_upload/Prilohy/Detem_z_Ukrajiny/ombudsman-detem-z-ukrajiny-cze.pdf)

      > * [Leták ke stažení - UA online](https://www.ochrance.cz/uploads-deti/user_upload/Prilohy/Detem_z_Ukrajiny/Ombudsman_detem_z_ukrajiny__UA_-_pro_ONLINE__01.pdf) 

      > * [Leták ke stažení - UA tisk](https://www.ochrance.cz/uploads-deti/user_upload/Prilohy/Detem_z_Ukrajiny/Ombudsman_detem_z_ukrajiny__UA_-_pro_TISK__01.pdf)




      #### **Nezletilí bez doprovodu**


      * Je ti méně než 18 let?

      * Jsi Ukrajinec či Ukrajinka, nebo jsi žil na Ukrajině a kvůli válce jsi opustil/a zemi po 24. únoru 2022?

      * Přicházíš sám, nebo s někým jiným než se svými rodiči?


      Podrobnosti najdeš zde:


      [Leták ke stažení - UA](https://euaa.europa.eu/sites/default/files/2022-03/Ukranian_Children_CdT-NB.pdf)




      #### **Pro studenty vysokých škol**


      Podrobnosti najdeš [zde](https://www.msmt.cz/vzdelavani/vysoke-skolstvi/valka-na-ukrajine-informace-pro-oblast-vs-1) a [zde](https://www.studyin.cz/).




      #### **Celoukrajinská škola online**


      Podrobnosti najdeš [zde](https://www.edu.cz/methodology/ukrajinske-zdroje-k-distancnimu-vzdelavani/).
  - title: "Jsi cizinec a v České republice hledáš bezpečí nebo svou rodinu v
      Evropě? "
    perex: |-
      Níže uvedené informace se ti budou hodit, pokud

      * jsi opustil/a svou zemi,
      * možná potřebuješ pomoc a ochranu,
      * a nejsi se svými rodiči nebo jinými příbuznými.
    body: >-
      ### Proč mi dali zástupce? Co dělá?


      Děti, kterým ještě nebylo 18 let, u nás s úřady nejednají samy (bez pomoci dospělého). Proto úřady určí dospělého, který ti pomůže vše zvládnout. Říkáme mu zástupce.


      **Poradí ti.** Ptej se ho/jí. Když ti nebude umět poradit, najde ti někoho jiného.


      **Pomůže ti** se vším, co potřebuješ. Pomůže ti najít tvou rodinu v Evropě, spojit se s ní a jet za ní.


      **Bude s tebou**, když budeš mluvit s úředníky. Můžeš mu věřit – je tu pro tebe.


      ### Co je mezinárodní ochrana (azyl)?


      Mezinárodní ochrana (azyl) znamená, že **můžeš zůstat v bezpečí v jiné zemi**, pokud ze své země prcháš před válkou, pronásledováním nebo vážnou újmou. Zástupce ti poradí, jak o ni požádat.


      Možná ti někdo poradil, abys o azyl požádal až v zemi, kde máš rodinu, jinak se za rodinou nedostaneš. To pro děti neplatí. **I když o azyl požádáš v České republice, zjistíme, jestli máš rodinu v Evropě a budeme se snažit, abys za ní co nejdřív odjel/a.**


      ### Co když mám rodinu v Evropě a chci za ní?


      Pokud chceš jet za svou rodinou, která žije jinde v Evropě, pomůžeme ti ji najít a jet za ní (cestu zaplatíme a doprovodíme Tě tam). Nezáleží na tom, jestli jsi požádal/a o azyl, nebo ne.


      Rodina je máma, táta, bratr, sestra, teta, strýc, babička, dědeček.


      Abychom je našli, **potřebujeme, abys nám o nich řekl/a** co nejvíc: jména, věk, telefonní čísla, e-maily, adresy, kde bydlí, případně fotky, pokud je máš.


      Až tvou rodinu najdeme, zeptáme se jí, jestli za ní můžeš přijet. Pokud nám řekne, že se o tebe nemůže postarat, zůstaneš u nás – postaráme se o tebe tady v České republice.


      ### Někdo mi nabídl, že mi pomůže odjet za rodinou. Mám jet?


      Pokud ti někdo nabídne, že tě odveze za rodinou, ale chce za to peníze nebo abys pro něj pracoval/a, **dej si pozor.**


      Taková cesta může být **nebezpečná**. Taky se může stát, že se k rodině nedostaneš.


      O takových lidech můžeš říct svému zástupci nebo úředníkům.


      ### Jsem tady sám/sama (nemám rodinu v Evropě nebo k ní nechci)


      Pokud chceš, **můžeš zůstat v České republice**.


      Pak tu budeš chodit do školy, učit česky a dál tu žít.


      Teď dostaneš taky jídlo a budeš bydlet s dalšími dětmi, které jsou u nás samy.


      Je to zadarmo (nemusíš nic platit).


      ### Nechci požádat o ochranu (azyl) v České republice


      I když nechceš požádat o ochranu (azyl) u nás, **většinou tady můžeš zůstat.**


      Zajistíme ti ubytování s ostatními dětmi.


      ### Když požádám o ochranu (azyl), kdo o tom rozhodne? Co je dublinské řízení?


      O tvé žádosti rozhodne **jedna z evropských zemí dublinského systému**: Belgie, Bulharsko, Česká republika (my), Dánsko, Estonsko, Finsko, Francie, Chorvatsko, Irsko, Itálie, Kypr, Litva, Lotyšsko, Lucembursko, Maďarsko, Malta, Německo, Nizozemsko, Polsko, Portugalsko, Rakousko, Rumunsko, Řecko, Slovensko, Slovinsko, Španělsko, Švédsko, Norsko, Island, Švýcarsko a Lichtenštejnsko.


      V dublinském řízení se určí, která země rozhodne o tvé žádosti o ochranu.


      ### Jak se určí, která země rozhodne?


      Pokud jedeš za rodinou a najdeme ji, rozhodne o tvé žádosti země, která tvé rodině povolila u nich žít. Převezeme tě tam.


      Česká republika rozhodne o tvé žádosti, pokud v Evropě nemáš rodinu, za kterou chceš jet.


      ### Jak tu budu žít, než se rozhodne?


      Celou dobu budeš mít **zadarmo bydlení, jídlo a lékaře** a můžeš **chodit do školy**.


      ### Co bude, když požádám o ochranu (azyl)? Pohovor


      Abychom zjistili, která země rozhodne o tvé žádosti o ochranu, **popovídají si s tebou úředníci**. Nejdřív ti vysvětlí, co se bude dít, a řeknou ti, jaká máš práva.


      U pohovoru bude **tlumočník**, který všechno přeloží do jazyka, kterému rozumíš. Musí přeložit, co se řekne, nesmí nic přidat ani vynechat. Pokud mu nerozumíš nebo se ti zdá, že překládá špatně, řekni to úředníkovi nebo svému zástupci. Můžeš to i nakreslit nebo napsat. Dáme ti pak jiného tlumočníka. Neboj se nám cokoliv říct – ani tlumočník nesmí nikomu říct, co slyšel u pohovoru.


      Tvůj **zástupce** bude u pohovoru vždy s tebou. Pokud ale tohoto zástupce nechceš, řekni to úředníkovi, dáme ti jiného.


      ### Dozví se v mé zemi, co jsem řekl/a u pohovoru?


      **Ne.** To, co nám řekneš, se nedostane do tvé země, aby to neublížilo tobě ani tvé rodině.


      ### Za jak dlouho se dostanu ke své rodině?


      O přemístění do jiné země většinou rozhodneme **za tři měsíce** od podání žádosti o ochranu. Musí s tím totiž souhlasit země, do které máš odjet za rodinou. Může to trvat déle, nanejvýš ale pět měsíců.


      Pokud s rozhodnutím nesouhlasíš, můžeš se odvolat. S odvoláním ti pomůže tvůj zástupce.


      Za rodinou tě pak odvezeme **co nejrychleji** po rozhodnutí (po odvolání). Nejpozději ale do šesti měsíců od rozhodnutí. Může to trvat déle, pokud se dostaneš do vězení nebo uprchneš.


      ### Proč mi berete otisky prstů? Co je Eurodac?


      Otisky prstů bereme každému, komu je alespoň 14 let. Nahrajeme je do databáze, která se jmenuje „Eurodac“. Podle toho poznáme, jestli jsi už dřív požádal/a o ochranu v jiné zemi.


      ### Které údaje jsou v Eurodac a kdo se k nim dostane?


      V Eurodac jsou tvé otisky prstů a údaj, jestli jsi kluk anebo holka.


      **Není** tam tvoje jméno, fotografie, datum narození ani občanství (národnost).


      Do databáze Eurodac se dostanou jen země dublinského systému, včetně policie a Evropského policejního úřadu, když vyšetřují vážné trestné činy (včetně terorismu).


      Otisky se vymažou po 10 letech, nebo dřív, když získáš občanství země dublinského systému.


      ### Můžete mě zajistit – zavřít?


      **Děti do 15 let nezajišťujeme** – nezavřeme tě v domě, ze kterého bys nemohl/a odejít.


      Zajistit tě můžeme, pokud:


      * je ti alespoň 15 let a ohrožuješ Českou republiku třeba jako člen/ka teroristické skupiny nebo

      * neuvěříme tomu, že ti ještě nebylo 18 let, a bojíme se, že uprchneš nebo se budeš skrývat.


      Když tě ubytujeme s ostatními dětmi, měl/a bys dodržovat určitá pravidla. Například říct, kam jdeš a kdy se vrátíš, a v noci zůstat v domě. To není zajištění.


      ### Které úřady můžu požádat o pomoc a kdo mi poradí zadarmo a zároveň rozumí problémům cizinců??


      **Seznam institucí nalezneš v informačním letáku:**


      * **[česky](https://www.ochrance.cz/letaky/jsem_dite_a_hledam_bezpeci_v_cizi_zemi_nebo_hledam_svou_rodinu_v_evrope/jsem-dite-a-hledam-bezpeci-v-cizi-zemi.pdf)**

      * **[turecky](https://www.ochrance.cz/letaky/jsem_dite_a_hledam_bezpeci_v_cizi_zemi_nebo_hledam_svou_rodinu_v_evrope/jsem-dite-a-hledam-bezpeci-v-cizi-zemi-turecky.pdf)**

      * **[paštunsky](https://www.ochrance.cz/letaky/jsem_dite_a_hledam_bezpeci_v_cizi_zemi_nebo_hledam_svou_rodinu_v_evrope/jsem-dite-a-hledam-bezpeci-v-cizi-zemi-pash.pdf)**

      * **[arabsky](https://www.ochrance.cz/letaky/jsem_dite_a_hledam_bezpeci_v_cizi_zemi_nebo_hledam_svou_rodinu_v_evrope/jsem-dite-a-hledam-bezpeci-v-cizi-zemi-arabsky.pdf)**

      * **[kurdsky](https://www.ochrance.cz/letaky/jsem_dite_a_hledam_bezpeci_v_cizi_zemi_nebo_hledam_svou_rodinu_v_evrope/jsem-dite-a-hledam-bezpeci-v-cizi-zemi-kurdsky.pdf)**
---
